---
title: "Retningslinjer Fagkom"
---

**Disse retningslinjene vedlikeholdes ikke, oppdaterte retningslinjer finnes [her](/info/innsikt-og-interface/retningslinjer/).**


Dette er retningslinjene for fag- og kurskomiteen, heretter kalt fagkom.

### §1 Fag- og kurskomiteens formål

Fag- og kurskomiteen skal jobbe aktivt for å stimulere studentenes faglige interesser og tilby fagrelaterte kurs.

### §2 Fag- og kurskomiteens sammensetning

Komiteen består av:
- Leder
- Nestleder
- Økonomiansvarlig
- Ansvarlig for ekskursjonskomiteen
- Tillitsvalgt
- Ordinære medlemmer

Leder velges på Generalforsamlingen. Alle stillinger bortsett fra leder er internstillinger. Disse velges innad i komiteen i løpet av høstsemesteret, bortsett fra ansvarlig for ekskursjonskomiteen som velges når ekskursjonskomiteen opprettes på vårsemesteret. Andre oppgaver delegeres ved behov. 

I leders fravær er nestleder fungerende leder, med alle plikter og rettigheter dette innebærer. Nestleder har da møteplikt, talerett og stemmerett på møter hos Hovedstyret.

### §3 Fag- og kurskomiteens ansvarsområder

#### (1) Samarbeid med bedrifter 
Fagkom skal jobbe aktivt for å engasjere bedrifter til å holde fagrelaterte arrangementer.

#### (2) Booking av bedriftsrelaterte arrangementer
Fagkom skal i samarbeid med bedriftskomiteen (heretter kalt bedKom) etterstrebe å booke arrangementer med bedrifter påfølgende semester. 

#### (3) Eksamensforelesninger
Fagkom skal etterstrebe at det blir arrangert repetisjonsforelesninger hvert semester i emner som regnes som vanskelige, da særlig for grunnleggende 1. klasse-emner. 

#### (4) Oslotur

Fagkom skal sammen med bedKom etterstrebe å gjennomføre oslotur for å opprettholde/knytte kontakt med næringslivet en gang i semesteret. 

#### (5) Abakus

Fagkom skal etterstrebe å ha et godt samarbeid til Abakus, og i samarbeid med dem arrangere eksamenskurs og kurs om bedrifter ønsker dette.

#### (6) Lightning Talks

Fagkom skal i samarbeid med Abakus etterstrebe å holde Lightning Talks i samarbeid med IDI hver vår.

#### (7) Interne kurs

Fagkom skal etterstrebe å legge til rette og sørge for at studenter ved informatikk kan få hjelp til å holde kurs for sine medstudenter.

### §4 Fag- og kurskomiteens virke

#### (1) Virketid i komiteen
Komitémedlemmer sitter vanligvis i tre år, men kan søke om å fortsette vervet utenom dette. Medlemmer som har gått over til seniorkomiteen har møte, tale- og stemmerett på møter, men ikke møteplikt. 

#### (2) Kommunikasjon med andre aktører
Fagkom skal opptre profesjonelt overfor næringslivet og andre eksterne aktører. 

#### (3) Leders ansvar
Lederen er ansvarlig for å håndtere innkommende e-post i komiteen, samt å delegere og følge opp arbeidsoppgaver som tilfaller komiteen. Leder skal til enhver tid være oppdatert på komiteens virke. Leder skal avholde medarbeidersamtaler en gang i semesteret.