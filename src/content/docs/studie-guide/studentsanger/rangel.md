---
title: "Etter en rangel"
---

# Innspillinger

[Jon Eikemo les "Etter ein rangel":](http://www.nrk.no/lyd/jon_eikemo_les_etter_ein_rangel/221DD8B02413B1AC/emne/Dikt/) _Kilde:NRK_  
[Frøydis Armand leser "Etter en rangel":](http://www.nrk.no/lyd/etter_en_rangel/78D7A615923D2201/emne/Jakob%20Sande/) _Kilde:NRK_  
[Ræga Råkkers - Etter ein Rangel:](http://www.youtube.com/watch?v=B5VGWAkkQ4o) _Kilde:YouTube_  

# Tekst

_Forfatter: Jakob Sande (1/12-1906 –- 16/3-1967)_  

I morgon vil eg byrja på eit nytt og betre liv,  
_-trur eg._  
Eg skal aldri gå på fylla meir og skjera folk med kniv,  
_-trur eg._  
Eg skal aldri skråla visar meir i laddevinsrus,  
men synge åndelege sanger i Zions bedehus,  
_-trur eg._  


Alle kvinnfolk som eg møtar skal eg sky som bare fan,  
_-trur eg._  
Og gå vyrdeleg forbi dei som ein nybakt kappelan,  
_-trur eg._  
Eg skal sitte som ein munk i ein misjonskone-ring,  
og drikka kaffe medan drøset går om andelege ting,  
_-trur eg._  

Det skal ingen meir få sjå meg når det lir til høgste natt,   
_-trur eg,_  
koma ruslande på heimveg utan stivety og hatt,   
_-trur eg._  
Eg skal legga meg når grisen går til kvile i sitt bol,  
og stå opp når hanen flakser og gjel i morgonsol,  
_-trur eg._  

Ja, i morgon skal eg byrja på den gode veg som sagt,   
_-trur eg._   
Taka striden upp mot kjøtet og den heile develsmakt,   
_-trur eg._  
Men i dag lyt det få vera, for eg er so spøkje tyrst  
at eg må ha eit ølkrus til å leska meg på fyrst,  
_-trur eg._  