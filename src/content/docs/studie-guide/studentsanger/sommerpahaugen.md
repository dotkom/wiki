---
title: "Sommer på haugen"
---

Info
----

Fra Chemie Grand Prix 2008  
(Kjemikernes interne melodi grand prix)

Tekst: Stine Roset og Ingrid E. Skistad  
Melodi: Sommer på jorda (Postgirobygget)

Sangen
------

Når siste eksamen er unnagjort  
og Nidarøhallen er tømt for godt  
og årets første utepils er drukket opp  
og livet er herlig og været flott.  
Når skuldrene de senkes, og bøker pakkes ned  
arbeidslivet kaller, og sjela har fått fred;  
Da er det sommer på haugen.

Når sol end´lig viser seg i Trondheim by,  
og byen blir full av liv på ny.  
Da fins det no´n bygninger der ingen går,  
hvor før det var liv, er alt gått i stå.  
Lesesalene er tomme og laben støver ned,  
Studentene er vekke, det er ingen tvil om det,  
at det er sommer på haugen.

Refreng 1:  
Sommer på haugen, ingen å se  
kun et par professorer som står og støver ned.  
For post doc.´en er vekk, stipendiaten er på cruise.  
Sommer på haugen, alt er sus og dus.

Inne på kontoret er lydene små,  
og ingen studenter forstyrrer dem nå.  
Ingen forelesning, ingen korrektur  
Fakultetet er stengt, hvem kan være sur?  
Artikler produseres opptil flere hver en da´,  
nå forskes det på heltid og professor´ne er gla´,  
for det er sommer på haugen.

Refreng 1 (x2)

Et stykke uti juli blir idyllen brutt  
for alt som er godt, må engang ta slutt.  
Studentene er nå tilbake der de var  
med skuldrene høye og bøkene klar.  
Og alle her enig´ i at sommer´n var kanon, men  
eksamensresultatene gav livet frustrasjon.  
Nå er det konter på haugen.

Refreng 2:  
Konter på haugen, fullt over alt.  
Sola den er vekk og det er bare grått og kaldt.  
Ansatte de dukker opp som nisser i fra skjul.  
Konter på haugen, fem mån´er til jul.