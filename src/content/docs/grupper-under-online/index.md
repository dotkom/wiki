---
title: "Grupper under Online"
---

Grupper under Online, er grupper som verken er interessegrupper eller komiteer. 




# Output - linjebandet
Output er linjebandet til Online. Bandet spiller på arrangementer som immatrikuleringsball, julebord og Battle of The Bands. Output er et lavterskel tilbud man kan henge seg på når som helst! Vi tar imot alle instrumenter.

Besetningen per mai 2024 består av vokal, gitar, bass, slagverk, piano og trompet! 

Utlån av miksebord og annet utstyr skjer også i dialog med oss. Vi har denne planen for når miksebordet er ledig: [Miksebord-kalender](https://docs.google.com/spreadsheets/d/1lfR09p7ll-hVHNL_dVR7feaoIHRt-uTqzVR_KURI-UM/edit?usp=sharing)

 
### **Kontaktinformasjon:**
**Hovedmail:** band@online.ntnu.no

**Leder:** output-leder@online.ntnu.no eller ida.manger@online.ntnu.no

**Instagram:** @online_output

# Debug
Debug er Online sitt uavhengige varslingsorgan, men hva vil det si? At vi er uavhengige betyr enkelt og greit at vi ikke tilhører noen komité, vi styrer oss selv. Vi gir ingen innsyn i våre saker, ikke engang til Hovedstyret. Det er en av fordelene med å være uavhengige - vi svarer ikke til noen. I hovedsak har Debug tre ansvarsområder: konflikthåndtering, rådgivning, og håndtering av varslingssaker. Dette kan du lese mer om i våre [retningslinjer](/info/innsikt-og-interface/retningslinjer/debug/).

Les mer: [Debug](/historie/debug/)


# Realfagskjelleren 
Realfagskjelleren er Online's egen kjeller/bar, som driftes sammen med linjeforeningene [Volvox & Alkymisten](http://www.volvox.no/), [Delta](https://www.deltahouse.no/) og [Spanskrøret](http://www.spanskroret.no). 
Grunnlaget til detter samarbeidet er at de tre første er gamle linjeforeninger som ble opprettet på AVH lade, mens Spanskrørets ulike spesialiserings retninger går innenfor fagområdet til alle tre, derav navnet Realfagskjelleren.

Kjelleren befinner seg i Herman Krags Veg 12. 

Kjelleren arrangerer lavterskel arrangementer hvor alle er velkomne, til vanlig er det åpent hver Fredag hvor en etter en tung uke kan ta seg en rolig tur for å slappe av og møte andre medstudenter. I tillegg pleier det å arrangeres andre fester nå og da hvor igjen alle er velkomne.

Ellers er det mulig å booke kjelleren for egne arrangementer og sammenkomster. 

Les mer: [Realfagskjelleren](/realfagskjelleren/)

# Datakameratene FK
Datakameratene FK Gløshaugen er en fotballklubb primært for studenter ved linjene datateknikk, kommunikasjonsteknologi og informatikk ved NTNU. 
Fotballklubben består av et styre og to avdelinger; herreavdelingen og kvinneavdelingen. 
Klubben har ingen direkte tilknytning til Online og Abakus, men er et fint samlingspunkt for studenter fra de to linjeforeningene. 
 
Les mer: [Datakameratene FK](/datakameratenefk/)