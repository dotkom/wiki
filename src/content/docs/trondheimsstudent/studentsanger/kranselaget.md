---
title: "Kranselaget"
---

_Mel: Teddybjørnen_

Forleden var det kranselag, og jeg var kisteglad  
for akkevitt og gravøl er´kke no´ man får hver dag  
I kirken var det hornmusikk, deretter var det fest,  
og liket det var pynta, for det var jo hedersgjest  

_Refr:_  
På hue hadde´n Stedsonhatt, i munnen en sigar,  
i hånden var et pjolterglass fylt opp med Special  
På beina hadde´n tøfler som var lagd av kalveskinn  
og under kistelokket hadde´n atten flasker gin  

Da festen hadde vart litt, det var litt av et kalas,  
Vi måtte flytte liket for å rydde danseplass  
Vi bar han ut på kjøkkenet, og spikra lokket på,  
og mere sprit ble skjenka ut og ingen ville gå  

_Refr:_ På hue hadde´n Stedsonhatt ect.

Og festen raste videre med taler og med sang,  
og alle måtte ut  og se på liket nok en gang  
Men da vi åpna lokket var det blitt klamt og vått,  
og liket som går i oppløsning de lukter ikke godt  

_Refr:_ På hue hadde´n Stedsonhatt ect.

Det va´kke no´ å gjør´ med det, den lukta var for stram  
og dårlig lukt i kranselag det går jo ikke an  
Vi bar han ut av kjøkkenet, gikk ut i hagan me´n  
der hadde vi en komposthaug, vi lempa han på den  

_Refr:_ På hue hadde´n Stedsonhatt ect.

Av jord det var han kommet og til jord det ble han helt,  
mens sjelen fløy til himmelen opp og arven ble fordelt  
Til himmelen fikk han ta med sitt glass med Special,  
St. Peter ordnet blandevann, Vår Herre en sigar  

_Refr:_ På hue hadde´n Stedsonhatt ect.

I Perleporten sitter han og drikker Special   
for hver nye som kommer inn tar´n Stetsonhatten av  
Å komme inn i himmelen er en enkel operasjon  
for alle som har honnørkort og godkjent leg´timasjon  

_Refr:_ På hue hadde´n Stedsonhatt ect.

Du vil vel gjerne vite hvordan festen vår tok slutt,  
vi tusla ut i hagan, spredde komposthaugen ut  
Der ble kjempestore poteter av denne gjødselhaug,  
men alle var vi enig om at smaken var litt dau  

_Refr:_ På hue hadde´n Stedsonhatt ect.