---
title: "Den ølglade sjømanns vise"
---

_Mel.: Ned på Youngstorvets basar._

Ut på bølgen som er blå  
seilte jeg en gang, men så  
datt jeg utabords og havnet iblant haier-  
litt nervøs det var jeg først,  
ble så grepet av en tørst  
og jeg tenkte: den som hadde hatt en bayer!  

Til en øde ø jeg kom-  
en flaske som var tom  
sendte jeg et brev med mange gode hi!s'ner-  
og en dagså fikk jeg svar,  
med et følgebrev fra far  
kom det sendende en deilig kasse pilsner.  

Men de flaskene de fikk  
leve kun et øyeblikk  
og så kom det atter tørstefulle dager-  
der, på randen av min grav  
slo jeg av på mine krav  
og nøydes med å drømme om en lager.  

Men så kom det endelig  
inn en båt og jeg ble fri  
fra et ensomt liv som ofte ganske hårdt er-  
og ombord i denne båt  
brast jeg uti gledesgråt:  
der sto trisa med et kjempebrett eksporter!  

Og med øl i munn og sinn  
stevnet jeg mot Norge inn-  
der lå julesne så fin og hvit som sukker.  
Jeg ble rørt, fikk klump, ble hås  
men den svelget jeg med en Aass,  
juleøl og pils og bayer og no´n bokker.  

Siden har jeg vært på land  
skyr nå alt som heter vann,  
skjønt det hender jeg går søndagstur på kaier-  
er det godvær eller storm  
med en lys eksport, en pilsner og en bayer!  
