---
title: "Mmm - Øl"
---

_Mel.: Gøy på landet._
_Tekst: Thor Hedberg_

Mmm . . ølets gylne dråper er som  
morgendugg i gresset, -  
når humlens nektar fukter sirupens sand  
forsvinner stresset.  
Det smaker godt, det smaker malt,  
det smaker hele kroppen  
når perler går i evig strøm mot  
skummet oppå toppen.  

*Refr.:*
Skål for ølet,  
la det krølle  
tungespissen i din munn.  
Livsens lede  
blir til glede  
før du når til glassets bunn.   

Så svinger vi vårt beger med en pils  
og bokk og bayer,  
en jule-øl, en kald export,  
mens drøvelen din vaier  
som flagget mellom skjærgårdshus og  
rene, hvite strender, ·  
en sommer flommer i din hals når  
gyllenheten renner.  

_Refr.:_ Skål for ølet ect.  

En takk for ølet som er skjenket  
mennesket i nåde,  
en nåde som forplikter til å   
la fornuften råde.  
Det skal forvaltes som en skatt,  
men ikke skatt til Staten  
som ikke engang. skjønner det er  
godt med pils til maten!  

_Refr.:_ Skål for ølet ect.  

Nei, la oss ikke tenke mer på  
avgifts-politikken,  
men heller skåle for vårt øl,  
som hører med til skikken  
i all kultur fra vikingtiden opp til  
våre dager  
hva enten vi har lett-øl eller  
sterkere på lager.  

_Refr.:_ Skål for ølet ect.  

Mmm . . . glasset hver vi påny,  
mens ølhunden den glammer  
og logrer helt fra Lindesnes til  
Finnmarksvidda's gammer.  
En øl forener godtfolk i et  
hånd-slag uten like  
som Harald's mjød i fortid  
samlet Norge til ett rike!  

_Refr.:_ Skål for ølet ect.    
 

_*Forbruker-opplysning:*
Mmm . . . i første og siste vers er tenkt sunget  
som smakssmattende, langsom intonasjonsmumling._