---
title: "Det er det samme hvor jeg havner når jeg dør"
---

Innspilling
-----------

[Aasmund Nordstoga - Det er meg det samma kor eg havne når eg daue][]
*Kilde:YouTube*

Tekst
-----

*Tekst: trad.*  
*Mel.: Du skal få min gamle…*

Det er det samme hvor jeg havner når jeg dør,  
det er det samme hvor jeg havner når jeg dør,  
for jeg har venner begge steder  
som vil motta meg med heder,  
det er det samme hvor jeg havner når jeg dør

p(. **Gutta synger:**  
Vil du elske alle piker før du dør,  
vil du elske alle piker før du dør,  
må du finne, notabene,  
litt av alle hos den ene,  
hvis du vil elske alle piker før du dør.

p(. **Jentene synger:**  
Vil du elske alle gutta før du dør,  
vil du elske alle gutta før du dør,  
vil du finne, notabene,  
alt av alle hos den ene,  
hvis du vil elske alle gutta før du dør.

D’ække sikkert vi får brennvin når vi dør,  
d’ække sikkert vi får brennvin når vi dør,  
så la oss derfor drikke drammen,  
nu i aften, når vi er sammen,  
d’ække sikkert vi får brennvin når vi dør.

Minst et værtshus må man lukke når jeg dør,  
minst et værtshus må man lukke når jeg dør,  
for jeg har alt mitt på det tørre,  
intet privatkonsum har vært større,  
minst et værtshus må man stenge når jeg dør.

Det blir ingen prestetale når jeg dør,  
det blir ingen prestetale når jeg dør,  
jeg skal minnes ved et beger  
som en gammel skjørtejeger,  
det blir ingen prestetale når jeg dør.

Du skal få min gamle sykkel når jeg dør,  
du skal få min gamle sykkel når jeg dør,  
for de siste kilo meter,  
tar jeg tandem med St. Peter,  
du skal få min gamle sykkel når jeg dør.

Jeg skal feste med St. Peter når jeg dør,  
jeg skal feste med St. Peter når jeg dør,  
står jeg på som jeg pleier,  
kommer han på ville veier,  
jeg skal feste med St. Peter når jeg dør.

  [Aasmund Nordstoga - Det er meg det samma kor eg havne når eg daue]: http://www.youtube.com/watch?v=TmyzHq1AY2U