---
title: "Vedtektsforslag Høsten 2024"
---

## Innhold

- [2024 Høst Forside](/generalforsamlingen/genfors2024h) - Forside
- [2024 Høst Forretningsorden](/generalforsamlingen/genfors2024h/forretningsorden) - Forretningsorden
- [2024 Høst Dagsorden](/generalforsamlingen/genfors2024h/dagsorden) - Dagsorden for generalforsamlingen
- [2024 Høst Halvårsberetninger](/generalforsamlingen/genfors2024h/aarsberetninger) - Halvårsberetninger
- [2024 Høst Saksforslag](/generalforsamlingen/genfors2024h/saksforslag) - Alle innsendte saker vil bli tatt opp.
- [2024 Høst Vedtektsforslag](/generalforsamlingen/genfors2024h/vedtekstforslag) - Foreslåtte endringer til vedtektene. Send gjerne inn ditt forslag.

**Hva er et vedtektsforslag?**

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. Alle medlemmer av Online kan fremme vedtektsforslag. Gjør dette ved å sende en e-post til hovedstyret@online.ntnu.no innen 30. september kl. 23.59, eller endre de i dette dokumentet.

# Forslag til Onlines vedtekter

## Eksempel Vedtektsforslag xx: _Tittel på vedtektsforslag_

**Bakgrunn**:  
_Bakgrunn for endring_

**Endre vedtekt _vedtektsnummer og overskrift_**

Fra:  
_Gammel vedtekt_

Til:  
_Ny vedtekt_

## Vedtektsforslag 01: _Tydeliggjøre hvem som er “medlemmer” v. Frederik Farstad_

**Bakgrunn**:  
_For øyeblikket kommer det ikke helt fram hvem som betegnes som “medlemmer” i linjeforeningen. Dette er tenkt og praktiseres at er både de med fullverdig medlemskap OG de med sosialt medlemskap. Vi ønsker derfor å flytte beskrivelsen av sosialt medlemskap og hvem som kan søke inn under punktet “Medlemmer” for å tydeliggjøre at disse også blir referert til når det i senere anledninger refereres til “medlemmer av linjeforeningen”._

**Endre vedtekt _3.1 Medlemmer og 3.4 Adgang for andre til å bli sosialt medlem_**

Fra:

§ 3.1 Medlemmer
Studenter ved følgende studier ved NTNU har rett til å bli medlem av linjeforeningen:

- Bachelor i informatikk (BIT)
- Master i informatikk (MIT)
- Master of Science in Informatics (MSIT)
- PhD-kandidater ved Institutt for datateknologi og informatikk ved NTNU, som har tatt en bachelor eller master i informatikk

§ 3.4 Adgang for andre til å bli sosialt medlem
Studenter ved andre fakulteter og linjer som har informatikk som et av sine hovedstudier kan søke om sosialt medlemskap. Søknaden sendes inn til Hovedstyret med dokumentasjon på at vedkommende tar alle obligatoriske emner ved informatikk.

Til:

§ 3.1 Medlemmer
Studenter ved følgende studier ved NTNU har rett til å bli medlem av linjeforeningen:

- Bachelor i informatikk (BIT)
- Master i informatikk (MIT)
- Master of Science in Informatics (MSIT)
- PhD-kandidater ved Institutt for datateknologi og informatikk ved NTNU, som har tatt en bachelor eller master i informatikk

Studenter ved andre fakulteter og linjer som har informatikk som et av sine hovedstudier og som ikke oppfyller kravene over, kan søke om sosialt medlemskap. Søknaden sendes inn til Hovedstyret med dokumentasjon på at vedkommende tar alle obligatoriske emner ved informatikk.

§ 3.4 Strykes i sin helhet

## Vedtektsforslag 02: _Fjerne kommunikasjonsansvarlig v. Brage Baugerød_

**Bakgrunn**:  
_På høsten generalforsamling i fjor endret Online hvordan hovedstyret er sammensatt fra en løsning der komiteene hadde en representant hver i hovedstyret, til en struktur der styret nå kun består av medlemmer som ikke representerer en annen komité. For å løse utfordringen med kommunikasjon mellom hovedstyret og komiteene ble en ny rolle kommunikasjonsansvarlig laget. Etter et helt år med denne løsningen har vi sett at den ikke blir godt brukt og har mistet sin originale hensikt. I flesteparten av komiteene har leder fått denne rollen og en ny løsning med hyppigere møter blant alle komitéledere og hovedstyret skal forsøke å løse kommunikasjonsproblemet. Vi ønsker derfor å fjerne rollen rollen kommunikasjonsansvarlig som en påbudt rolle, til å heller la komiteene selv velge hvordan de ønsker å løse dette internt._

**Endre vedtekt _4.1 Hovedstyret og 4.2 Komiteer_**

Fra:

§ 4.1 Hovedstyret
… men gjester kan inviteres dersom Hovedstyret ønsker dette. Ved saker som angår en eller flere komiteer har kommunikasjonsansvarlig(e) fra komiteen(e) rett til å enten møte selv, eller sende noen andre fra komiteen sin. …

§ 4.2 Komiteer
Alle komiteer består av minimum en leder, en økonomiansvarlig, en tillitsvalgt og en kommunikasjonsansvarlig. Rollen som kommunikasjonsansvarlig kan kombineres med hvilken som helst annen rolle i komiteen. …

Til:

§ 4.1 Hovedstyret
… men gjester kan inviteres dersom Hovedstyret ønsker dette. Ved saker som angår en eller flere komiteer har leder(e) fra komiteen(e) rett til å enten møte selv, eller sende noen andre fra komiteen sin. …

§ 4.2 Komiteer
Alle komiteer består av minimum en leder, en økonomiansvarlig og en tillitsvalgt. …
