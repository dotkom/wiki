---
title: "Calypso"
---

Info
----

En av de mange kjente sangene fra UKA revyen, denne fra *Krussedull*
1957.  
Melodien er fra sangen [Jamaica farwell][] av Harry Belafonte.

Innspillinger
-------------

[Calypso][] *, Gjengangere UKA 1980*  
[Calypso][1] *, Krussedull, UKA 1957 (nyinnspilling 1967)*

Tekst
-----

Tanken går til den skjønne vår  
da jeg sang i mannskoret \`\`Polyfon’‘,  
til den turne da vi dro avsted  
med lokaltog fra Trondhjems sentralstasjon.
  
*Refr.:*  
Vi var tyve mann  
pluss’n Karl Johan (bank x3)  
beste bass i Norges land.  
Vi sang og vi lo så hele toget forsto,  
at vi var sangere på vei til Lundamo.
  
Jeg satt ned i min togkupé  
uten tanke for annet enn sangsuksess,  
men vis à vis, bak en dagsavis  
satt en pike det var noe særskilt ved.
  
Refr.:
  
Sangerbror - du vet sikkert hvor  
jeg til da kun levet for kor og sang.  
Akk - før vi dro over Skansens bro  
var jeg fylt av elskov for første gang.
  
Refr.:
  
Skulle jeg presentere meg?  
Eller bare prate så kjekt i vei?  
Oh, onde makt! Da min plan var lagt,  
gikk hun på toalettet for å sminke seg.
  
Refr.:
  
Hun kom inn med sitt ferskenkinn,  
og hun satte seg ned på plassen sin.  
Vi var på Ler, etter tre kvarter  
men jeg satt der stum på finalen min.
  
Refr.:
  
Toget sto på en ensom mo,  
og jeg glødet av heftig kjærlighet.  
Min stemmeklang var som lerkesang,  
da jeg spurte henne hva stedet het.
  
Refr.:
  
Da, min tro, fikk jeg se det sto  
på et skilt at dette var Lundamo.  
Jeg måtte da se å hoppe a’  
mens min elskov videre med toget dro.

Refr.:

  [Jamaica farwell]: http://www.youtube.com/watch?v=o4r5C6MUqO4
  [Calypso]: http://skrift.no/sit/index.asp?lyd=Calypso%20(Gjengangere)
  [1]: http://skrift.no/sit/index.asp?lyd=Calypso