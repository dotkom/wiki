---
title: "Kontoret"
---

Her kan du drikke gratis kaffe mellom (og under) forelesningene, varme nisten din i toastjern eller mikro, kjøpe mat og drikke til sene kvelder, sitte i en av kontorets mange sofaer, eller kanskje knuse nyfødte vennskap med en super smash kamp.

## Beliggenhet

Kontoret fyller rom A4-137 i 4. etg på A-blokka i [Realfagbygget](https://www.google.com/maps/place/Realfagbygget+NTNU/@63.4156747,10.4039532,17z/data=!3m1!4b1!4m5!3m4!1s0x466d31bfefa5e113:0x263240e7643fbb50!8m2!3d63.4156747!4d10.4061418?hl=en) på Gløshaugen.

## Åpningstider

Kontorets åpningstider er mellom 8 til 16 i hverdager. Utenfor dette tidsrommet skal døren holdes lukket. Alle i Online har tilgang til kontoret, selv utenfor åpningstidene. Noen kvelder og helger blir kontoret brukt til workshops, arbeidskvelder, arrangement, eller lignende. Selv om kontoret er booket, skal likevel alle onlinere ha tilgang til kontoret.

## Kjøleskapene

Per dags dato har vi to kjøleskap. Kioskvarer oppbevares i det store kjøleskapet, samt i frysedelen av kombiskapet. Kjøleskapsdelen av kombiskapet kan fritt benyttes av onlinere til egne matvarer/matpakker, så lenge de merkes med navn og dato. Er matvarer/matbokser ikke markert, kan de bli kastet.

## Varm drikke

Kaffe, te, og kakao er gratis - det er bare å lage! :-) Du kan brygge filterkaffe i den store kanna i kaffehjørnet, eller espresso på kontoret. Du må ha med kopp selv, men koppen kan oppbevares i skapene i kaffehjørnet om ønskelig.

### Filterkaffe

Instruksjoner til brygging av filterkaffe står på en plakat like ved maskinen. Kannen skal skylles før du brygger kaffe. Det er hyggelig om man skriver og henger opp en liten lapp om tidspunkt kaffen ble brygget.

### Espressomaskin

Espressomaskinen på kontoret bruker kaffekapsler, som er gratis å bruke. Kapslene finner du ved siden av maskinen. Sett inn en kapsel, og trykk på ønsket vannmengde (liten, middels eller stor kopp).

Husk å fylle på vann i beholderne dersom de er tomme. Dette gjøres enkelt ved å ta beholderen av maskinen og fylle den opp i springen, den har praktiske håndtak. Tørk gjerne av maskinen dersom det har rent kaffe eller vann.

### Håndtering av rensevann

For å rense maskinen brukes en egen rensemugge. Fyll den med vann fra vannoppsamleren under maskinen (den som tar imot brukt vann), eventuelt om man bruker en kopp som tar i mot rensevannet. Hvis muggen blir full, tøm den i vasken før du fortsetter.

### Håndtering av feilmelding

Dersom maskinen viser feilmeldingen **«Maskin blokkert, ring Nespresso Club»**, kan dette løses ved å:

1. Skru av maskinen.
2. Hold inne de tre kaffeikon-knappene samtidig som du holder inne **på-knappen** i 10 sekunder.
3. Hvis feilmeldingen fortsatt vises, gjenta prosessen én gang til.

### Te og kakao

Te og kakao som står på kontoret er gratis! Varmt vann kan finnes på vannkoker i master-kaffehjørnet, på kaffemaskinen i kaffehjørnet ved toalettene, eller på espressomaskin på kontoret (så lenge det er vann i beholderene).

## Kiosken

I kiosken kan du kjøpe billig snacks, drikke, og enkel mat! Betaling skjer via zettle-terminal som ligger i hyllen. Er terminalen nede, kan du kontakte økonomiansvarlig eller innkjøpsansvarlig i trikom.

Kiosken er et nullprosjekt, så det er svært viktig at alle betaler for seg. Høyt svinntall fører i første omgang av fjerning av spesifikke varer. Om fjerning av varer ikke fungerer, stenges hele kiosken ned. Så, hvis du er glad i kiosken, husk å betal!

Trikom håndterer varepåfylling. HS kan også fylle på, så lenge de varsler trikom om hva og hvor mye.

## Mikrobølgeovn og toastjern

Mikro og toastjern kan fritt brukes. I mikro må du bruke mikrolokk om matboksen din ikke har eget lokk, og i toastjernet må du bruke bakepapir. Om det likevel blir søl, skal du vaske opp etter deg.

## Renhold

Alle Onlinere forventes å plukke opp etter seg og holde kontoret hyggelig. Utover det, deler alle aktive komiteer under Online Linjeforening på ansvaret av å vaske av kontoret. All pant håndteres av trikom, og pengene går til arrangement som 17. mai og eksamenslesning. Detaljer om kontorordningen finnes [her](kontorordningen).

## Annet

Om du har spørsmål om hvordan noe fungerer, eller innspill til ting som kunne gjort kontoret bedre, er det bare å sende en mail til [trikom@online.ntnu.no](mailto:trikom@online.ntnu.no)!