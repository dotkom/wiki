---
title: "Interessegrupper"
---

## Hva er interessegrupper?

Interessegrupper er grupper i Online som fungerer som klubber, der Onlinere kan engasjere seg i de diverse hobbyene sine. Det er komiteen [Backlog](https://online.ntnu.no/grupper/backlog) som behandler søknader om opprettelse av interessegrupper, samt økonomisk støtte til arrangementer og aktiviteter.

## Hvordan starte en interessegruppe?

**Dersom du har en interesse for noe er det fritt frem for alle Onlinere å starte sin egen interessegruppe!**

Kravene som stilles er at det skal være en gruppering som åpner for at alle Onlinere får være med. Dersom du har en idé til en interessegruppe søker du på skjemaet som ligger [her](https://online.ntnu.no/interessegrupper). Her fyller du ut kort informasjon om formål, aktiviteter og kontaktperson. Backlog behandler søknaden og gir deg tilbakemelding på e-post.

Et krav for å bli godkjent er at gruppen er åpen for alle i Online, og at dere oppretter en kanal for interessegruppen på Slack. Alle arrangementer skal i tillegg blæstes i **#interessegrupper** på Slack—her bør alle som er interessert i å delta i slike aktiviteter også melde seg inn. Det er også mulig å få arrangementene lagt ut på OW, ta kontakt med Backlog dersom dette er ønskelig.
## Hvordan søke om støtte til din interessegruppe?

Økonomisk støtte søkes via skjemaet på [interessegruppesiden](https://online.ntnu.no/interessegrupper). Backlog behandler søknaden og gir svar på e-post.

Retningslinjene kort oppsummert:

- Støtte gis primært per oppmøtt deltaker.
- Det søkes løpende gjennom semesteret, enten per arrangement eller til større engangssummer (f.eks. utstyr).
- Dere legger ut selv, og får refundert i etterkant ved å sende inn kvittering på [kvittering.online.ntnu.no](https://kvittering.online.ntnu.no). Husk å sette ansvarlig enhet til Backlog og oppgi hva utlegget gjaldt.
- Alkohol støttes ikke.

## Retningslinjer for interessegrupper

### §1 Opprettelse av interessegruppe
- For å opprette en interessegruppe må man studere informatikk på NTNU i Trondheim.
- En interessegruppe må ha navn, logo og beskrivelse for å kunne bli opprettet.

### §2 Kontaktperson

- En interessegruppe må ha en kontaktperson.
    - Kontaktpersonen regnes ikke som leder av interessegruppen, men fungerer hovedsakelig som et bindeledd mellom interessegruppen og Backlog.
    - I tillegg skal kontaktpersonen være tilgjengelig for å bli kontaktet av Onlinere som er interessert i å bli med i interessegruppen eller ta del i dens arrangementer.

### §3 Aktive interessegrupper

- En interessegruppe regnes som inaktiv dersom den ikke har vært aktiv på ett år og heller ikke har noen planer om fremtidige arrangementer.
- I løpet av vårsemesteret må en interessegruppe avgi en årlig rapport innen 30.04. Den skal inneholde:
    - Hvilke arrangementer som er blitt arrangert
    - Hvor mange som har møtt opp på arrangementene 
    - Eventuelle fremtidsplaner

### §4 Økonomisk støtte

- Frist for å søke økonomisk støtte for semesteret: 1. okt høstsemester og 15. feb vårsemester

### §5 Slack
- Alle interessegrupper må ha Slack
