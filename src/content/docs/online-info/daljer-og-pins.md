---
title: "Onlines daljer og pins"
---

Online har de siste årene begynt å få en del forskjellige daljer. Dette er en oversikt over disse.

Komitédaljer koster 100,-.
Alle får en gratis pin etter fullført kompilering, etter det må erstaningspins kjøpes via vipps shoppen.
Hvis du har mistet pin eller dalje burde du kontakte hovedstyret, så hjelper de deg videre.

## Utmerkelses daljer

### Æresmedlemsdaljen
![Bilde 275](../../../assets/images/275-aeresdalje.png)

Æresdaljen i all sin prakt. Æresmedlemsdaljen er utvilsomt den daljen i Online som henger høyest. Æresmedlemsdaljen er kun produsert i ti eksemplarer og er per nå utdelt tre ganger. Daljen deles utelukkende ut på ekstra flotte arrangementer. De stolte bærere av Onlines æresdalje er:

* Arvid Holme
* Steinar Hagen
* Erlend Klakegg Bergheim
* Åsmund Eldhuset
* Tjerand Silde

Medaljen ble introdusert i 2010 og er designet av Magnus Line, tidligere leder av proKom. Den er produsert av [Musette](http://www.musette.no). Daljen er [showcaset](http://musette.no/no/produkter/medaljer/eksempler/) på deres nettsider og der kan man lese at:
> Medaljen er en avansert variant i 3D-teknikk, laget i blankt gull belagt med sølv på motivet og banneret. Den blå bakgrunnen er laget i perlemor-effekt for å skape mer dybde i fargen.

### Lang og tro tjeneste

![Bilde 277](../../../assets/images/277-LOTT.png)
Denne daljen deles ut for lang og tro tjeneste i Onlines komitéer eller Realfagkjelleren, og symboliserer et utall frivillige timer nedlagt i Online sitt virke. Opprinnelig skal daljen deles ut etter tre år, men deles i dag ut ved påbegynt tredje år. Den deles typisk ut ved festelige anledninger som immatrikuleringsball og julebord. Daljen er produsert av Trofé og viser to hender i et håndtrykk, og er et generisk design fra produsenten.

### Kompileringsdaljen

![Bilde 824](../../../assets/images/kompilering-ny.png)
Kompileringsdaljen deles ut til de modige Onlinere som deltar og fullfører kompileringen. Den symboliserer en heroisk innsats og vilje under kompilering. Daljen er sølvfarget med motiv av Onlines logo. 

## Styre daljer

### HS-daljen
![Bilde 276](../../../assets/images/276-HS-dalje.png)
Hovedstyredaljen deles ut til Onlines hovedstyre ved endt generalforsamling og er et symbol på den tilliten hovedstyret blir vist av Onlines medlemer. Daljen er produsert av [Trofé AS](http://www.trofe.no/) og viser et lyn gjennom en sirkel på en blå og hvit bakgrunn. Designer ukjent.

### Linjeleder-dalje
![Bilde 769](../../../assets/images/769-Linjeleder_dalje.png)
Linjeleder-daljen utdeles til den nye lederen av Online under Generalforsamlingen. Daljen er produsert av [Musette](musette.no) og viser NTH-logoen som tegnet av Kristiania-maleren Domenico Erdman i 1912. Daljen har guden Prometevs som motiv.


## Komitédaljer

![Bilde 282](../../../assets/images/282-komiteDaljer.png)
Komitédaljene ble introdusert i 2011 og tok over for komitépinsen for å markere komitémedlemer. Daljene er baserte på komitésymbolene utviklet av Magnus Line og resten av prokom. Komitédaljen deles ut til komitémedlemer mot slutten av første semester med arbeid, ofte i sammenheng med julebordet. Produsert av Trofé.

### Nodekomité
![Nodekomite dalje](../../../assets/images/nodekomite.png)
Nodekomitédaljen deles ut til medlemmer av Velkom, Ekskom, og Jubkom. Den er sølvfarget, med et motiv av noder sammenkoblet av kanter. Medlemmer av flere nodekomiteer skal kun motta én nodekomitédalje.

### Redaktørdaljen
![Bilde 286](../../../assets/images/286-redDalje.png)
Redaktør av Offline, linjeforeningens tidsskrift, bærer denne daljen. Daljen utdeles sammen med redaktørhatten på immball eller andre passende anledninger. Daljen viser Offlines logo, designet av tidligere prokom-medlem Beate Hay. Medaljen er produsert med en lasergravert plate satt i en krans. Produsert av Trofé.

## Jubileumsdaljer

### Onlines 25års-dalje
![Bilde 278](../../../assets/images/25-ars.png)
    Online 25 år!
Delt ut til deltagere på Onlines 25-årsjubileum, 12. november 2011. Daljen er en utstanset utgave av jubileumslogoen, designet av tidligere prokom-medlem Beate Hay. Logoen er en spesialutgave av den vanlige O-logoen til Online, og er pyntet med et lite bånd med "25" skrevet i binært. Daljen var på den tiden en av de første på Gløshaugen som var utstanset og ikke bare preget på en bakgrunn, og skilte seg med dette ut. Også produsert av Trofé.

### Onlines 30års-dalje
![Bilde 708](../../../assets/images/30-ars.png)

Til Onlines 30-årsjubileum ble det selvsagt designet dalje. Designer var Carl Erik Friedemann. Daljen er jubileumslogen, en sirkuler variant av Online-O-en med lynet gjennom. Medaljen er i blankt gullpreg, med blå emalje i O-en. Medaljen henger i et blått, oransje og hvitt bånd, og skiller seg med dette fra de øvrige onlinedaljene som kun har blå og hvite bånd. Agraffen er preget med 00011110. Medaljen ble produsert av Musette.

### Onlines 35års-dalje
![Onlines 35års-dalje](../../../assets/images/35-ars.png)
Nok et jubileum, nok en dalje! Denne vakre daljen ble delt ut til deltakere på 35-års jubileumsgallaen. Medaljen henger i et blått bånd med hvite illustasjoner av kretser og noder. Medaljen viser Onlines nye logo. Agraffen er preget med 00100011.

## Gamle daljer

### Gammel HS-dalje
![Bilde 279](../../../assets/images/gammel-hs.png)
    Gammel HS-dalje.
Slik så hovedstyrets dalje ut før. Lite er visst om denne, men det anntas at det er Trofé som står for produksjonen. Daljen er veldig enkel, med "STYRET" og "ONLINE" satt i en sirkel, med krans rundt. Bæres i dag av ytterst få, og er et sjeldent syn.

### Gammel kompileringsdalje
![Gammel kompileringsdalje](../../../assets/images/kompilering-gammel.png)
Gammel kompileringsdalje er daljen som ble delt ut før ny logo. Disse ble også delt ut i tiden etter at den nye logoen kom, men ble avskaffet ved innkjøp av kompileringsdaljer i 2025. Daljen symboliserer det samme som den nåværende kompileringsdaljen.

## Pins

### Online pin
![Online pin](../../../assets/images/online-pin.png)
Én Online pin deles ut til alle Onlines medlemmer, vanligvis i slutten av fadderuka. Den kan også kjøpes i Online webshoppen.

### Gammel komitépin
![Bilde 283](../../../assets/images/gammel-komite-pin.png)
    Gammel komitépin
Før Online innførte komitédaljer ble komitépinen brukt for å markere komitémedlemmer. Pinen er sirkulær, med en blå og en hvit halvdel. Den blå delen skal være på venstre side, slik som på daljebåndene.

### Kompileringspin
![Bilde 284](../../../assets/images/gammel-kompilerings-pin.png)
Før kompileringsdaljen kom, mottok alle kompilerte medlemmer av Online kompileringspin fra Eldsterådet. Pinen viser Online sin gamle logo.