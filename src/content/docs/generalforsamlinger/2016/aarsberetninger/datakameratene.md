---
title: "Datakameratene årsberetning"
---

Hei,

Her kommer en kort oppsummering av sesong 2015:

Det ble innført en ny liga i 2015, som er styrt av studenter (TSFF, www.tsff.no) i samarbeid med NTNUI. Hovedmålene med dette var å spare penger, da NFF (ligaen vi tidligere har spilt i var en lukket 6.divisjon i regi NFF) har høye utgifter knyttet til å få lov til å spille i systemet deres. Ny liga gjør også at vi kan følge skoleåret, slik at vi spiller en høst + vår sesong, istedet for vår + høst, som forhåpentligvis fører til et mer stabilt lag over en sesong.

Vi spilte derfor en cup organisert av TSFF i vår, hvor vi hadde 3 seiere, 3 tap og en uavgjort.

Så langt i serien har det ikke gått like bra som tidligere, og vi står med 3 seiere og 7 tap, med en målforskjell på -13 (16-29). Og vi ligger på 15. plass med 9 poeng. Over sommeren var det ca 7-8 spillere som var ganske sentrale i laget som sluttet pga de gikk i 5.klasse eller har dratt på utveksling. Dermed hadde vi et noe svekket lag i høst, og vi har også rekruttert nye spillere inn i laget.

Totalt har vi mange personer knyttet til laget. Vi har registrert 59 personer på hjemmesiden som har vært på treninger og kamper i 2015, 45 forskjellige til kamp, og 14 som kun har vært på trening. I tillegg har vi hatt mange som har kommet på noen treninger, men som ikke er registrert på hjemmesiden. De får vite om treninger via mailingliste. Dermed er vi et stort miljø, men hvor vi dessverre har mistet litt kjernen i året som har gått. Kun 8 spillere har spilt mer enn 10 kamper, og kun 7 har vært på mer enn 20 treninger, hvor 3 av disse sluttet over sommeren. Vi har totalt spilt 17 kamper og hatt ca 40 treninger.