---
title: "Realfagskjelleren årsberetning"
---

Genfors ble avholdt 3/5 - 15, Martin Bjerke blir leder, Petter Njerve Rostrup blir barsjef/nestleder, Håkon Pedersen blir økonomiansvarlig. Over sommeren åpnet vi fredagen før immatrikulering som vanelig med forkursåpent som var en suksess for så å holde åpent igjennom fadderperioden. På Toga/badkom festen var det stappfullt på hele Moholt og SiT  var beskymret for hvor lite kontroll det var der så de ringte securitas.

Fikk beskjed i november om at SiT skulle stenge en og en blokk i 3 mnd for renovasjon fra januar av. Vi har ikke fått vite når vår blokk skal renoveres enda. Oppussing seint på høsten, da fikk nesten alle veggene panel, dassen ble flislagt og litt elektrikker arbeid ble gjort.

Den 27. jan. ble det kalt inn til umiddelbart, ekstraordinært møte mellom kjellersjefene og SiT. Bakgrunnen for dette var at brannvesenet har pålagt alle kjellere å stenge umiddelbart.

Natt til 23. januar rykket brannvesenet ut til et branntilløp på omegakjelleren. Det var ingen dramatikk i dette, men de stilte seg kritisk til brannsikkerheten på den aktuelle kjelleren. Dette
medførte til at de ba om innsyn i SiTs rapporter angående brannsikkerhet på de enkelte kjellere, som var utarbeidet nylig av et eksternt konsulentbyrå. Hverken vi i kjellerstyret eller SiT hadde gjennomgått noen av disse rapportene enda, men brannvesenet så det nødvendig å stenge samtlige kjellere umiddelbart. SiT krever ikke leie av oss i denne perioden, men vi kan fortsatt disponere lokalene som lagringsplass.

Hos oss er det snakk om følgende mangler:
- Rømningsveiene må utbedres. Vindu må erstattes med dør, og trapp til det fri.
- Det må gjennomføres en full gjennomgang av elektriske anlegget.
- Tette ev gjennomføringer i dekket opp mot 1.etg.
- Dør inn til lokalet må monteres i hht monteringsanvisning, og selvlukker må justeres.
- Slokkemidler må monteres fast på vegg.
- Instrukser for bruk må etableres.

Ved linjeledermøte 1.2.2016 ble det bestemt at det skulle utnevnes en arbeidsgruppe på vegne av linjeforeningskjellerne. Arbeidsgruppen skal ha ansvar for å samle informasjon relatert til kjellerne og koordinere samarbeidet om kjellerne utad. Martin Bjerke er med som en av 5 i denne gruppen.
Arbeidsgruppen har gjort følgende:
- Kontaktet fagpersonell for å verifisere brannrapporten.
- Kojntaktet velferdstingen, som støtter kjellersaken og ønsker at kjellerne åpner og fortsetter driften som de har gjort samt at kjellerne ikke betaler noe som helst.
- SiT avventer til konsernstyre i SiT tar en avgjørelse rundt saken, saken skal opp for de 12. mai.
- Kontaktet Studenttinget, de er ikke direkte involvert i saken, siden dette er VT's område, men støtter oss.
- Meldt inn Martin Bjerke i boligrådet. Boligrådet er en gruppe studeter og representater fra SiT og velfredstinget som skal bidra til god dialog mellom disse.
- Opprettet facebooksiden "Redd Kjellerne"
- Jobber nå med et sakspapir til SiT konsernstyre. Bakgrunnen for dette er at sakspapiret fra SiT bolig hadde med klager fra beboere på Moholt, men ingen av de positive sosiale utbyttene fra kjellerne.
- Møte med representater fra SiT konsernstyre. De kunne ikke si noe om hvilke vei saken ville ta, men de mente saken hadde 2 avgjørende faktorer, det var bomiljø og økonomisk. Det første estimatet til SiT bolig er på 500 000 pr	kjeller. 
- Møte med Nordens Beste Studentby. De støtter vår sak, men har liten relevant påvirkningskraft.