---
title: "Vedtektsforslag"
---

* [2017 Forretningsorden](/generalforsamlingen/ekstra2017/forretningsorden) - Forretningsorden
* [2017 Dagsorden](/generalforsamlingen/ekstra2017/dagsorden) - Dagsorden for generalforsamlingen
* [2017 Saksforslag](/generalforsamlingen/ekstra2017/saksforslag) - Foreslåtte saksforslag
* [2017 Vedtektsforslag](/generalforsamlingen/ekstra2017/vedtektsforslag) - Foreslåtte endringer til vedtektene. 
* [2017 Kandidater](/generalforsamlingen/ekstra2017/valg) - Er du klar for et eventuelt verv?

Vedtektsforslag under ekstraordinær generalforsamling kan kun stilles av de som kalte inn til generalforsamling, i dette tilfellet Hovedstyret. Vedtektsforslagene skal ha noe med formålet til generalforsamlingen å gjøre.

** Hva er et vedtektsforslag? **

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. 

[TOC]

## Forslag 1 v/ Hovedstyret

**Bakgrunn**: Online har de siste årene gått i solide overskudd og etterhvert begynt å opparbeide seg en ganske stor pengebuffer. Det er per nå ikke noe stort rom for å gå mye utover budsjetterte midler til innkjøp som gagner foreningen, noe vi ønsker å gjøre noe med. Dette er ikke et investeringsfond, men et fond som skal forvalte en gitt pengebase forsvarlig, samtidig som pengene skal kunne komme online til gode for store investeringer. Vedtektene legges inn som et supplement til nåværende vedtekter og oppretter en _organisasjon i organisasjonen_. Per nå er dette kun en oppstart og tanken er at pengesøknader skal kunne komme etter ordinær generalforsamling der hvor regnskapet for 2017 blant annet legges frem. Stillingstittel til leder for bank- og økonomikomiteen endres til økonomiansvarlig, da stillingen vil få en god del ekstra arbeidsoppgaver i tillegg til å lede bank- og økonomikomiteen.

**Hva endres?**  
Legge inn vedtekter for fond som finnes [på wikisiden her](/generalforsamlingen/ekstra2017/fondvedtekter) og endringene under.

**Endres fra:**

4.1.1

Hovedstyret består av:  

- Leder
- Nestleder
- Leder av Arrangementskomiteen
- **Leder av Bank- og økonomikomiteen**
- Leder av Bedriftskomiteen
- Leder av Drifts- og utviklingskomiteen 
- Leder av Fag- og kurskomiteen
- Leder av Profil- og aviskomiteen
- Leder av Trivselskomiteen 			

**Endres til:**

4.1.1

Hovedstyret består av: 

- Leder
- Nestleder
- **Økonomiansvarlig**
- Leder av Arrangementskomiteen
- Leder av Bedriftskomiteen
- Leder av Drifts- og utviklingskomiteen 
- Leder av Fag- og kurskomiteen
- Leder av Profil- og aviskomiteen
- Leder av Trivselskomiteen 

**Endres fra:**

4.5.2 Verv i Hovedstyret  
					
Dersom et komitémedlem blir valgt til et av følgende hovedstyreverv vil medlemmet automatisk få permisjon fra sin komité, og kan returnere til denne ved endt engasjement i Hovedstyret:
					
- Leder
- Nestleder
- **Leder for bankom** 	

**Endres til:**

4.5.2 Verv i Hovedstyret  
					
Dersom et komitémedlem blir valgt til et av følgende hovedstyreverv vil medlemmet automatisk få permisjon fra sin komité, og kan returnere til denne ved endt engasjement i Hovedstyret:
					
- Leder
- Nestleder
- **Økonomiansvarlig**	

**Endres fra:**

4.2.2 Bank- og økonomikomiteen  
					
Komiteens hovedoppgave er å administrere linjeforeningens økonomi. Komiteens medlemmer utgjøres av de økonomiansvarlige fra de andre komiteene. Komiteens navn forkortes bankom. 

**Endres til:** 

4.2.2 Bank- og økonomikomiteen  
					
Komiteens hovedoppgave er å administrere linjeforeningens økonomi. Komiteens medlemmer utgjøres av de økonomiansvarlige fra de andre komiteene. Komiteens navn forkortes bankom. **Komiteen ledes av økonomiansvarlig.** 


**Endres fra:**
	 		 		 	 	 							
§6 Økonomi  
					
Hovedstyret skal forvalte foreningens økonomi etter de vedtak som er fattet av generalforsamlingen. Økonomiansvarlige kan ikke ta avgjørelser rundt fordeling eller forvaltning av budsjetterte midler til ulike prosjekter i regi av linjeforeningen, disse avgjørelsene tas av den spesifikke komiteen eller Hovedstyret.
					
Ikke-budsjetterte utgifter må godkjennes av Hovedstyret. Refundering av disse utgiftene vil kun forekomme dersom utgiften er godkjent.
	 		 		 	 	 		
...  							
					
§7 Oppløsning av linjeforeningen  
					
7.1 Vedtak  
					
Vedtak om linjeforeningens oppløsning treffes av ordinær generalforsamling med 3/4 flertall, og deretter 3/4 flertall ved ekstraordinær generalforsamling tre til seks m ̊aneder etter ordinær generalforsamling.
					
7.2 Midler  
					
Ved oppløsning skal midler som linjeforeningen disponerer overføres som gave til Institutt for datateknologi og informatikk (IDI) ved Norges teknisk-naturvitenskapelige universitet. Midlene skal øremerkes til studentaktiviteter. Generalforsamlingen kan ved kvalifisert flertall overføre midler til andre organisasjoner som jobber for studenter.
				
			
	
**Endres til:**  

§6 Økonomi  
6.1 Budsjetterte midler  
					
Hovedstyret skal forvalte foreningens økonomi etter de vedtak som er fattet av generalforsamlingen. Økonomiansvarlige kan ikke ta avgjørelser rundt fordeling eller forvaltning av budsjetterte midler til ulike prosjekter i regi av linjeforeningen, disse avgjørelsene tas av den spesifikke komiteen eller Hovedstyret.
					
Ikke-budsjetterte utgifter må godkjennes av Hovedstyret. Refundering av disse utgiftene vil kun forekomme dersom utgiften er godkjent.

6.2 Fond  
Onlines formue forvaltes av Onlines Fond. Onlines Fond er definert ved Onlines Fonds vedtekter som eksisterer som vedlegg til Onlines vedtekter. 

6.2.1 Overføring av midler  
Hovedstyret skal under Onlines generalforsamling legge frem forslag til et beløp som skal overføres  til fondet.

...

7.3 Onlines Fond   
Ved oppløsning av Online, oppløses også Onlines Fond. Onlines Fonds midler fordeles da umiddelbart etter 7.2