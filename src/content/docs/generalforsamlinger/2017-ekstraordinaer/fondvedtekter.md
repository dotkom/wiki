---
title: "Vedtekter for Onlines Fond"
---

* [2017 Forretningsorden](/generalforsamlingen/ekstra2017/forretningsorden) - Forretningsorden
* [2017 Dagsorden](/generalforsamlingen/ekstra2017/dagsorden) - Dagsorden for generalforsamlingen
* [2017 Saksforslag](/generalforsamlingen/ekstra2017/saksforslag) - Foreslåtte saksforslag
* [2017 Vedtektsforslag](/generalforsamlingen/ekstra2017/vedtektsforslag) - Foreslåtte endringer til vedtektene. 
* [2017 Kandidater](/generalforsamlingen/ekstra2017/valg) - Er du klar for et eventuelt verv?

**OBS: Dette er det originale vedtekstforslaget for Online's fond. De oppdaterte vedtektene kan finnes [her](https://github.com/dotkom/Onlines_Fond_Vedtekter/blob/master/vedtekter.adoc)**

## Vedtektsforslag 1 (Online Fond)

### §1 Fondets navn
			
Fondets navn er “Onlines fond”, heretter kalt fondet.

### §2 Formål

Fondets formål er å gi Online, linjeforeningen for informatikk, en økonomisk trygghet og sørge for at Online sitt økonomiske overskudd fordeles rettferdig på nåværende og fremtidige medlemmer av Online.

### §3 Generalforsamlingen

Generalforsamlingen er fondets øverste organ og er uavhengig av gjeldende fondstyre. Generalforsamlingen avholdes samtidig med Onlines ordinære generalforsamling. For fondets generalforsamling gjelder følgende av Onlines vedtekter: 3.1, 3.4 og 3.5.

Den ordinære generalforsamlingen skal behandle egne punkter med årsberetning, innsendte saker, vedtektsendringer, valg, regnskap og budsjettforslag for neste budsjettperiode.

Alle medlemmer i Online har rett til å levere saks- og vedtektsforslag.

#### 3.1 Ekstraordinær generalforsamling		

Denne kan innkalles av Fondstyret, eller om minst det laveste av ti (10) eller 1/8 av medlemmene i Online ønsker det. Fristene for å kalle inn til ekstraordinær generalforsamling er halvert i forhold til fristene for ordinær, jamfør Onlines vedtekter 3.1.

Ekstraordinær generalforsamling skal kun den(de) saken(e) som står på dagsorden for den ekstraordinære generalforsamlingen.

#### 3.2 Organisering

Ved generalforsamling er disse vervene nødvendig:

- Ordstyrer
- To referenter  - skriver referat og samarbeider om renskriving
- Minst to til tellekorps - teller opp stemmene ved avstemming 
- To paraferer - godkjenner referat fra generalforsamling og de endrede vedtektene i etterkant av generalforsamlingen

Ved generalforsamling som avholdes samtidig med generalforsamling i regi av Online, vil tilsvarende verv ved denne automatisk tilfalle disse vervene. 

#### 3.3 Gjennomføring av valg	
					
Dersom det er mer enn en kandidat til et verv skal det avholdes anonymt valg for det aktuelle vervet. Man kan stemme “ingen” på valget. For å regnes som vinner av valget må en kandidat få minstover halvparten (1/2) av stemmene. Ved manglende flertall fjernes kandidaten med færrest stemmer og valget går inn i en ny runde.
					
Ved manglende flertall på kandidat med flest stemmer og stemmelikhet på de med færrest stemmer vil det avholdes en fullstendig ny runde.
					
Innehavere av verv sitter inntil endt generalforsamling hvor det er gjennomført et godkjent valg for det respektive vervet. Dersom generalforsamlingen ikke klarer å gjennomføre et valg må det kalles inn til ekstraordinær forsamling innen tre dager etter endt ordinær generalforsamling.
					
Ved opptelling av hemmelig valg skal tellekorps sitte i salen. 
				
					
##### 3.3.1 Fraskrivelse av rett til å stille til valg
					
Personer som er innstilt med et av følgende verv under Generalforsamlingen fraskriver seg sin rett til å stille til alle andre valg.
					
- Ordstyrer 
- Referent 
- Tellekorps
					
Med å stille til andre valg menes det at man ikke kan stille, eller bli nominert, til andre verv under Generalforsamlingen og valg til Fondstyret.	
	
### §4 Fondstyret

Fondstyret styrer Onlines fond mellom generalforsamlingene. Fondstyrets medlemmer velges på generalforsamlingen og skal drive fondet mellom generalforsamlingene. For at Fondstyret skal være beslutningsdyktig må minst halvparten av representantene være tilstede.

Ingen kan inneha to verv i Fondstyret. Fondstyrets møter er lukket, men gjester kan inviteres dersom Fondstyret ønsker dette. Fondstyret skrives med stor ’F’ på samme måte som egennavn.

#### 4.1 Fondstyrets sammensetning		
Fondstyret består av:

- Økonomiansvarlig i Online
- Ridderne av det indre lager-medlem 1
- Ridderne av det indre lager-medlem 2
- Tidligere medlem fra Onlines Hovedstyre 1
- Tidligere medlem fra Onlines Hovedstyre 2
- Onlinemedlem 1
- Onlinemedlem 2

Alle medlemmer av Fondstyret har stemmerett, bortsett fra Økonomianvarlig i Online. Økonomiansvarlig i Online har kun stemmerett ved stemmelikhet og er også Fondstyrets leder.

#### 4.2 Valg av Fondstyre

Fondstyret skal velges på generalforsamlingen, på samme måte som medlemmer til Onlines Hovedstyre som beskrevet i Onlines vedtekter SKRIV INN PARAGRAF HER, med unntak av følgende:

I oddetallsår skal følgende styremedlemmer velges på nytt: Ridderne av det indre lager-medlem 1, tidligere medlem fra Onlines Hovedstyre 1, og Onlinemedlem 1.

I partallsår skal følgende styremedlemmer velges på nytt: Ridderne av det indre lager-medlem 2, tidligere medlem fra Onlines Hovedstyre 2, og Onlinemedlem 2.

#### 4.3 Krav til kandidater ved valg
En kandidat til valg kan ikke være medlem av Onlines Hovedstyre.

Kandidater for stillingene som tidligere medlem fra Onlines Hovedstyre kan ikke være medlem av Ridderne av det Indre Lager, eller tidligere medlem i Fondstyret.

Kandidater til stillingene som Onlinemedlem kan ikke være medlem av Ridderne av det Indre Lager, tidligere medlem av Onlines Hovedstyre, eller tidligere medlem i Fondstyret.

Minst et Onlinemedlem i Fondstyret skal ikke være nåværende eller tidligere medlem av en kjernekomité i Online.

###4.4 Trekke seg fra verv
Dersom et medlem av Fondstyret trekker seg før perioden deres er over skal Fondstyret fylle den aktuelle stillingen med et medlem som oppfyller kravene i 4.3. Stillingen skal velges på nytt ved neste ordinære generalforsamling.

#### 4.5 Mislighold av verv				
Om et fondstyremedlem misligholder sine arbeidsoppgaver, kan ethvert medlem av Online stille mistillitsforslag overfor vedkommende. Mistillitsforslaget skal leveres skriftlig til Fondstyret, som skal behandle saken. Ved mistillitsforslag mot et fondstyremedlem blir den anklagede suspendert inntil Fondstyret har kommet med en avgjørelse. Mistillitsforslaget leses opp i Fondstyret, deretter skal den anklagede få en mulighet til å forsvare seg før Fondstyret diskuterer og avgjør saken uten den anklagede til stede. Dersom det stille mistillitsforslag til flere styremedlemmer av gangen skal medlemmene kalle inn til ekstraordinær generalforsamling etter 3.1.

### §5 Medlemskap
Ethvert medlem av Online, linjeforeningen for informatikk, er også et medlem av Onlines fond.

Alle medlemmer av Onlines fond har møte-, tale- og stemmerett på fondets generalforsamling.

### §6 Økonomi

#### 6.1 Fondets plassering

Fondet er plassert på en egen høyrentekonto som disponeres av Online, og som er separert fra den daglige driften av Online.

#### 6.2 Fondets inntekter

Fondet henter sine inntekter fra Online. Størrelsen på overføringer fastsettes av Onlines generalforsamling.
#### 6.3 Fondets størrelse

Fondets størrelse skal minimum være på 50 000 kr. Det er ingen øvre grense.

### §7 Søknader om midler

#### 7.1 Krav til søknad

Alle Onlines medlemmer kan søke Onlines fond om penger. Søknader må være på minst 10 000 kr. Onlines Hovedstyre kan videresende mottatte søknader til fondet, uavhengig av beløpets størrelse.

#### 7.2 Godkjenning av søknader

Søknader på mindre enn 100 000 kr, kan behandles av Fondstyret. En slik søknad godkjennes av Fondstyret med alminnelig flertall.
Søknader på større beløp enn dette skal behandles på fondets generalforsamling, eventuelt på ekstraordinær generalforsamling dersom søknadens omstendigheter krever svar før neste generalforsamling.

#### 7.3 Årlig beløpsbegrensninger

Det er ingen begrensninger på hvor mange søknader Fondstyret kan godkjenne. Totalsummen på godkjente søknader kan verken overstige 300 000 kr eller 50% av fondets størrelse i løpet av et kalenderår. Dersom det ønskes å bruke mer enn dette må det legges frem som et saksforslag på fondet sinOnlines fond’s generalforsamling, eventuelt på ekstraordinær generalforsamling dersom omstendighetene krever det.

#### 7.4 Søknadens innhold

Søknaden skal inneholde hvem som søker, formålet med søknaden og antall kroner det søkes om. Søknaden skal være velbegrunnet og ha som hensikt å komme flest mulig medlemmer av Online til gode.
### §8 Oppløsning av fondet

#### 8.1 Vedtak

Vedtak om fondets oppløsning treffes av ordinær generalforsamling med 3/4 flertall, og deretter 3/4 flertall ved ekstraordinær generalforsamling tre til seks måneder etter ordinær generalforsamling.

#### 8.2 Midler	
				
Ved oppløsning skal midler som fondet disponerer stå uberørt i tre år, dette for å oppfordre til gjenopptak av fondet. Dersom det går tre år etter oppløsningen uten at fondet blir gjenopptatt, tilfaller fondets midler Online, linjeforeningen for informatikk. Onlines generalforsamling kan ved kvalifisert flertall umiddelbart overføre midler til andre organisasjoner som jobber for studenter.