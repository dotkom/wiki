---
title: "2012 Vedtektsforslag"
---

[TOC]

---

* [2012 Saksliste](/generalforsamlingen/2012/saksliste) - Saksliste for generalforsamlingen 2012
* [2012 Kandidater til Hovedstyret](/generalforsamlingen/2012/valg) - Er du klar for et verv i Hovedstyret?
* [2012 Vedtektsforslag](/generalforsamlingen/2012/vedtektsforslag) - Foreslåtte endringer til vedtektene. Send gjerne inn ditt forslag.
* [2012 Saksforslag](/generalforsamlingen/2012/saksforslag) - Alle innsendte saker vil bli tatt opp.
- - -

# §5 Medlemskap



## Nye medlemsretninger

*Følgende, forutenom beskrivende (fet), tekst tillegges til listen over de som kan bli medlemmer av linjeforeningen under §5. Tekstene skal legges til som punkter på slutten av den første punktlisten.*

Erfaringsbasert master i helseinformatikk
Bioinformatics (internasjonal master)
Healthcare informatics (internasjonal master)



## Kompileringen

*Følgende, forutenom beskrivende (fet), tekst tillegges §5 etter punktlistene.*

Et medlem som har deltatt på linjeforeningsopptaket Kompileringen betegnes som et kompilert program. Et medlem som ikke har deltatt på opptaket betegnes som et tolket program. Etter fullført opptak vil et medlem motta sin kompileringspin. Mistet pin kan erstattes ved at medlemmet kjøper ny. Kun personer som har gjennomført opptaket har tillatelse til å bære kompileringspinen. Med unntak av retten til å bære kompileringspin har alle medlemmer like rettigheter.

# §6 Økonomi



## Forsikringer

*Følgende, forutenom beskrivende (fet), tekst tillegges som “§6.2 Forsikringer”:*

Bank- og økonomikomiteen skal etterstrebe å holde linjeforeningen med gyldige forsikringer for midler og materiell som er disponert av linjeforeningen. Dette gjelder kun dersom bank- og økonomikomiteen mener at linjeforeningen har tilstrekkelige midler til at dette er fornuftig.



## Utilgjengelighet av økonomiansvarlig

*Under §6.1 står det beskrevet at nestleder i Hovedstyret tar over ansvaret for økonomien dersom leder av banKom blir utilgjengelig. BanKom har i løpet av året opprettet et verv for nestleder internt i komiteen. Nestleder i komiteen har betydelig bedre oversikt over banKoms virke enn nestleder i Hovedstyret. Derfor foreslås det å bytte teksten "nestleder i Hovedstyret" med "nestleder i banKom" i §6.1. I tillegg skal følgende setning fjernes:*

Nestleder kan også påta seg oppgavene til leder av banKom ved midlertidig behov.

# §4 Struktur, ledelse og organisasjon



## Forslag om navngivning av pangKom

*På fjorårets generalforsamling ble de offisielle komitenavnene endret fra det vi i dag kjenner som forkortelsene. Eksempel: Det offisielle navnet "arrKom" ble byttet ut med "arrangementskomiteen". Ved en feiltakelse kom ikke pangKom med i den vedtektsendringen. Vedtektsendringen tas derfor opp på nytt. "PangKom" vil bli en forkortelse, "pensjonistkomiteen" vil bli det offisielle navnet. Merk at bruken av store og små bokstaver følger samme konvensjon som de andre komiteene. Merk også at fet, beskrivende tekst ikke skal tillegges.*

*Følgende, forutenom beskrivende (fet) tekst erstatter tittelen til §4.2.6.*

Pensjonistkomiteen

*Følgende legges til på passende plass under §4.2.6.*

Komiteens navn forkortes pangKom.



## TriKom

*Følgende, forutenom beskrivende (fet), tekst legges til som §4.2.8 Trivselskomiteen*

Komiteens hovedoppgave er å sørge for økt trivsel blant informatikere i hverdagen. Komiteens sekundære oppgave er å ha ansvaret for linjeforeningskontoret. Ansvaret for kontoret innebærer å planlegge og følge opp kontorvakter, tilrettelegge for møteaktivitet og sørge for at komitemedlemmer har tilgang til kontoret. Komiteens navn forkortes triKom.

*Punktet "Kontorsjef" under §4.1.1 som angår Hovedstyrets sammensetning fjernes.*

*Punktet om fritak fra verv ved instilling som kontorsjef i §4.4.2 faller bort.*

*Teksten "Kontoret skal ha retningslinjer på lik linje med komiteene." i §4.5 om kontoret skal erstattes med:* Kontorets retningslinjer defineres av trivselskomiteen.



## Oppsigelse

*Følgende, forutenom beskrivende (fet), tekst erstatter tittelen til §4.4 Permisjon fra komiteer.*

Permisjon eller oppsigelse fra komite

*Følgende, forutenom beskrivende (fet), tekst tillegges på passende plass under §4.4.*

Ved oppsigelse fra en komite mister man de rettigheter man har tilegnet seg internt i komiteen. Man har likevel rett til å bruke de av linjeforeningens og komiteens effekter man har fortjent, samt å bli med i pangKom dersom man møter kravene for opptak.

*Følgende, forutenom beskrivende (fet), tekst tillegges som "§4.4.3 Advarsel og oppsigelse".*

Leder av en komite har rett til å si opp et medlem av sin egen komite. Oppsigelse skal kun finne sted i tilfeller der det blir ansett som høyst nødvendig for å beskytte komiteens samhold, initiativ, integritet eller profesjonalitet. Et komitemedlem har rett til å få én advarsel og en mulighet til å forbedre seg i forkant av en eventuell oppsigelse. Leder av komiteen plikter å konsultere leder av linjeforeningen i forkant av en eventuell advarsel eller oppsigelse. Det påpekes at leder av linjeforeningen har HMS-ansvar.



## Mislighold av verv

*Følgende, forutenom beskrivende (fet), tekst tillegges som “§4.X Mislighold av verv”, der X erstattes med det første tilgjengelige tallet blant punktene som passer med mønsteret "§4.X".*

Om et komitemedlem eller en innehaver av linjeforeningsverv misligholder sine arbeidsoppgaver, kan ethvert medlem av linjeforeningen stille mistillitsforslag ovenfor vedkommende. Mistillitsforslaget skal leveres skriftlig til Hovedstyret, som skal behandle saken. Ved mistillitsforslag mot et hovedstyremedlem blir den anklagede suspendert inntil Hovedstyret har kommet med en avgjørelse. Mistillitsforslaget leses opp i Hovedstyret, deretter skal den anklagede få en mulighet til å forsvare seg før Hovedstyret diskuterer og avgjør saken uten den anklagede til stede. For å beholde et beslutningsdyktig og fungerende Hovedstyre vil det kun være mulig å stille mistillitsforslag mot ett hovedstyremedlem av gangen. Hovedstyret har to uker på å behandle et mistillitsforslag.



## Nodesystemet

*Følgende, forutenom beskrivende (fet), tekst erstatter tittelen til §4.3*

Nodekomiteer

*Alt innhold underlagt §4.3, bortsett fra tittelen til §4.3 erstattes med nytt innhold som følger.*

*Følgende, forutenom beskrivende (fet), tekst tillegges under §4.3*

En nodekomite er underlagt en av komiteene beskrevet i §4.2. Komiteen som nodekomiteen er underlagt kalles heretter forelderkomiteen.

Forelderkomiteen nedsetter en leder for nodekomiteen ved opprettelse. Ved tillatelse fra forelderkomiteen kan nodekomiteen i stedet velge sin egen leder etter at medlemmer av nodekomiteen er tatt opp. Denne lederen er ansvarlig for å ta opp nødvendige medlemmer, opprette nødvendige stillinger og holde forelderkomiteen løpende underrettet om komiteens status. Leder for forelderkomiteen er i sin tur ansvarlig for å holde Hovedstyret løpende underrettet om nodekomiteens status.

I likhet med komiteene under §4.2 skal en nodekomite ha egen økonomiansvarlig. I en nodekomite der Hovedstyret stiller med midler skal budsjett godkjennes av Hovedstyret. Regnskap skal uansett fremlegges på generalforsamlingen.

Retningslinjer for en nodekomite skal fremlegges for, og godkjennes av, Hovedstyret etter generalforsamlingen på lik linje med komiteene under §4.2.

*Følgende, forutenom beskrivende (fet), tekst tillegges som §4.3.1 Periodiske komiteer*

Dette er nodekomiteer som eksisterer i kortere perioder, men med faste intervall, for a ta seg av spesielle begivenheter. Retningslinjer for periodiske komiteer skal fremlegges for, og godkjennes av, Hovedstyret snarlig etter opprettelse av komiteen i stedet for etter generalforsamlingen.

*Følgende, forutenom beskrivende (fet), tekst tillegges som §4.3.1.1 Jubileumskomiteen*

Komiteens hovedoppgave er å organisere arrangement i forbindelse med linjeforeningens jubileer. Komiteens forelderkomite er arrKom. Komiteens navn forkortes jubKom.

*Følgende, forutenom beskrivende (fet), tekst tillegges som §4.3.1.2 Velkomstkomiteen*

Komiteens hovedoppgave er å organisere fadderperiode for nye studenter som oppfyller de krav for medlemskap som er listet opp under §5. Komiteens forelderkomite er arrKom. Komiteens navn forkortes velKom.

*Følgende, forutenom beskrivende (fet), tekst tillegges som §4.3.2 Krysskomiteer*

Dette er nodekomiteer som har medlemmer utenfor linjeforeningen. Krysskomiteer kan operere som frittstående organisasjoner, men vil likevel få tilgang til tjenestene linjeforeningens komiteer tilbyr. Det bemerkes at det som beskrives her kun gjelder komitemedlemmer i en krysskomite som også er medlemmer av linjeforeningen. Krysskomiteer kan selv bestemme om de ønsker å ha retningslinjer slik som de andre komiteene.

*Følgende, forutenom beskrivende (fet), tekst tillegges som §4.3.2.1 studLAN*

Komiteens hovedoppgave er å organisere LAN. Komiteens forelderkomite er arrKom.

*Følgende, forutenom beskrivende (fet), tekst tillegges som §4.3.3 Redaksjonen*

Komiteens hovedoppgave er å gi ut linjeforeningens avis. Redaktøren står fritt fra linjeforeningen, men er underlagt de retningslinjer og avtaler som finnes mellom linjeforeningen og forelderkomiteen. Tidsskriftet skal, så langt det lar seg gjøre, følge Vær Varsom-plakaten defi
        nert av Pressens Faglige Utvalg. Redaktøren følger på lik måte Redaktørplakaten defi
                                                                                            nert av Pressens Faglige Utvalg. Redaktøren står fritt til å velge redaksjonsmedlemmer, også blant personer utenfor linjeforeningen. Merk at personer som ikke innfrir krav til medlemskap som definert under §5 ikke får medlemskap i linjeforeningen utenfor redaksjonen, men kan fritt inkluderes på interne arrangementer for medlemmer med verv. Komiteens forelderkomite er proKom.


## Jubileumsfond

*Forutsetninger: Denne vedtektsendringen skal voteres over etter at følgende vedtektsendringer har blitt votert over: Nodesystemet.*

*Følgende, forutenom beskrivende (fet), tekst legges til på passende plass under avsnittet om jubileumskomiteen.*

Hovedstyret skal spare kr. 10.000,- hvert år til neste jubileum. Beløpet kan justeres av Hovedstyret dersom de ser behov for det. Hovedstyret kan etter behov vedta å ikke spare noe et år dersom linjeforeningen har havnet i en vanskelig økonomisk situasjon. Pengene skal settes over på en egen konto og blir da øremerket til gjennomføring av linjeforeningens neste jubileum.


## Forslag om endring av navneregler for komiteforkortelser

*Forutsetninger: Denne vedtektsendringen skal voteres over etter at følgende vedtektsendringer har blitt votert over: Nodesystemet.*

*Online har tradisjonelt skrevet komiteforkortelser med følgende mønster: "testKom". Der brukes det liten forbokstav, samt stor K. Dersom komitenavnet står på begynnelsen av en setning skulle det være stor forbokstav i tillegg. På grunn av mye generell rot med dette både internt og eksternt foreligger dette forslaget for å endre regelen for bokstavstørrelsere til å kreve stor forbokstav.*

*Alle steder i vedtektene der en komiteforkortelse er brukt skal denne omskrives til å benytte stor forbokstav, slik at "testKom" ville blitt "TestKom". Det bemerkes at forslaget kun gjelder komiteer som har forkortelser som slutter på "Kom".*