---
title: "Vedtektsforslag Høsten 2025"
---

## Innhold

- [2025 Høst Forside](/generalforsamlinger/2025-h) - Forside
- [2025 Høst Forretningsorden](/generalforsamlinger/2025-h/forretningsorden) - Forretningsorden
- [2025 Høst Dagsorden](/generalforsamlinger/2025-h/dagsorden) - Dagsorden for generalforsamlingen
- [2025 Høst Halvårsberetninger](/generalforsamlinger/2025-h/aarsberetninger) - Halvårsberetninger
- [2025 Høst Saksforslag](/generalforsamlinger/2025-h/saksforslag) - Alle innsendte saker vil bli tatt opp.
- [2025 Høst Vedtektsforslag](/generalforsamlinger/2025-h/vedtekstforslag) - Foreslåtte endringer til vedtektene. Send gjerne inn ditt forslag.

**Hva er et vedtektsforslag?**

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. Alle medlemmer av Online kan fremme vedtektsforslag. Gjør dette ved å sende en e-post til hovedstyret@online.ntnu.no innen 29. september kl. 23.59, eller endre de i dette dokumentet.

# Forslag til Onlines vedtekter

## Eksempel Vedtektsforslag xx: _Tittel på vedtektsforslag_

**Bakgrunn**:
_Bakgrunn for endring_

**Endre vedtekt _vedtektsnummer og overskrift_**

Fra:
_Gammel vedtekt_

Til:
_Ny vedtekt_

## Vedtektsforslag 01: Endre navn på FeminIT - Vilde Kørner

**Bakgrunn**:

_På grunn av misvisende navn ønsker vi å bytte fra Females in IT til bare FeminIT. Dermed håper vi å treffe målgruppen vår bedre, som er både jenter og ikke-binære._

**Endre _vedtekt §4.2.11 Females in IT_**

Fra:

**_§4.2.11 Females in IT_**

_Komiteens hovedoppgave er å øke trivselen blant jenter på informatikk for å på sikt øke kvinneandelen. Komiteen legges ned etter at kvinneandelen av uteksaminerte studenter på informatikk har nådd 40% på bachelornivå og 30% på masternivå over tre år. Komiteens navn forkortes FeminIT._

Til:

**_§4.2.11 FeminIT_**

_Komiteens hovedoppgave er å øke trivselen blant jenter og ikke-binære på informatikk for å på sikt øke andelen kvinner og ikke-binære. Komiteen legges ned etter at nevnt gruppe av uteksaminerte studenter på informatikk har nådd 40% på bachelornivå og 30% på masternivå over tre år._

## Vedtektsforslag 02: Oppdatere Backlogs rolle - Marius Brun

**Bakgrunn**:

_Backlog sitt vedtak er utdatert og beskriver bedre den tidligere komitéen Seniorkom enn Backlog. Det nye vedtaket reflekterer Backlog som komité slik den er nå._

**Endre _vedtekt §4.2.8 Backlog_**

Fra:

**_§4.2.8 Backlog_**

_Komiteens hovedoppgave vil være å bistå med kunnskap, erfaring og assistanse i linjeforeningens daglige drift._

Til:

**_§4.2.8 Backlog_**

_Komiteens hovedoppgave er å forbedre linjeforeningen gjennom selvvalgte prosjekter, samt å ha det overordnede ansvaret for interessegruppene._

## Vedtektsforslag 03: Endre retningslinjer for tillitsvalgt

**Bakgrunn**:

_Det kan oppstå situasjoner der et medlem har en utfordring knyttet til sin egen tillitsvalgte. I slike tilfeller er det viktig at medlemmet har alternative kontaktpersoner å henvende seg til. For å sikre trygge og tilgjengelige varslingskanaler bør derfor ikke én og samme person være eneste tillitskontakt for et medlem._

**Endre vedtekt _§4.2 Komiteer_**

Fra:

**_4.2 Komiteer_**

_Alle komiteer består av minimum en leder, en økonomiansvarlig og en tillitsvalgt._

_Komiteens lederkandidat, med unntak av nodekomiteer, velges internt i komiteen før ordinær generalforsamling avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3._

_Kun medlemmer av linjeforeningen kan inneha verv i en komité. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret._

_En person kan ikke inneha verv i flere av Onlines komiteer til samme tid uten avtale med Hovedstyret. Verv i Bankom, Backlog, FeminIT og nodekomiteer kan kombineres med en annen komite._

Til:

**_4.2 Komiteer_**

_Alle komiteer består av minimum en leder, en økonomiansvarlig og en tillitsvalgt._

_Komiteens lederkandidat, med unntak av nodekomiteer, velges internt i komiteen før ordinær generalforsamling avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3._

_Tillitsvalgt kan ikke samtidig inneha verv som leder i den samme komiteen eller være medlem av Debug. Dersom en tillitsvalgt velges til leder i sin komité eller blir medlem av Debug, skal det gjennomføres nyvalg av tillitsvalgt på førstkommende møte._

_Kun medlemmer av linjeforeningen kan inneha verv i en komité. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret._

_En person kan ikke inneha verv i flere av Onlines komiteer til samme tid uten avtale med Hovedstyret. Verv i Bankom, Backlog, FeminIT og nodekomiteer kan kombineres med en annen komite._