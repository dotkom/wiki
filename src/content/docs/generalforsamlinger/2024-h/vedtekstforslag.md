---
title: "Vedtektsforslag Høsten 2024"
---

## Innhold

- [2024 Høst Forside](/generalforsamlingen/genfors2024h) - Forside
- [2024 Høst Forretningsorden](/generalforsamlingen/genfors2024h/forretningsorden) - Forretningsorden
- [2024 Høst Dagsorden](/generalforsamlingen/genfors2024h/dagsorden) - Dagsorden for generalforsamlingen
- [2024 Høst Halvårsberetninger](/generalforsamlingen/genfors2024h/aarsberetninger) - Halvårsberetninger
- [2024 Høst Saksforslag](/generalforsamlingen/genfors2024h/saksforslag) - Alle innsendte saker vil bli tatt opp.
- [2024 Høst Vedtektsforslag](/generalforsamlingen/genfors2024h/vedtekstforslag) - Foreslåtte endringer til vedtektene. Send gjerne inn ditt forslag.

**Hva er et vedtektsforslag?**

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. Alle medlemmer av Online kan fremme vedtektsforslag. Gjør dette ved å sende en e-post til hovedstyret@online.ntnu.no innen 30. september kl. 23.59, eller endre de i dette dokumentet.

# Forslag til Onlines vedtekter

## Eksempel Vedtektsforslag xx: _Tittel på vedtektsforslag_

**Bakgrunn**:  
_Bakgrunn for endring_

**Endre vedtekt _vedtektsnummer og overskrift_**

Fra:  
_Gammel vedtekt_

Til:  
_Ny vedtekt_

## Vedtektsforslag 01: _Tydeliggjøre hvem som er “medlemmer” v. Frederik Farstad_

**Bakgrunn**:  
_For øyeblikket kommer det ikke helt fram hvem som betegnes som “medlemmer” i linjeforeningen. Dette er tenkt at er både de med fullverdig medlemskap OG de med sosialt medlemskap. Vi ønsker derfor å inkludere sosialt medlemskap og hvem som kan søke dette inn under punktet “Medlemmer” for å tydeliggjøre at disse også blir referert til når det i senere anledninger refereres til “medlemmer av linjeforeningen”._

**Endre vedtekt _3.1 Medlemmer_**

Fra:

§ 3.1 Medlemmer
Studenter ved følgende studier ved NTNU har rett til å bli medlem av linjeforeningen:

- Bachelor i informatikk (BIT)
- Master i informatikk (MIT)
- Master of Science in Informatics (MSIT)
- PhD-kandidater ved Institutt for datateknologi og informatikk ved NTNU, som har tatt en bachelor eller master i informatikk

Til:

§ 3.1 Medlemmer
Studenter ved følgende studier ved NTNU har rett til å bli medlem av linjeforeningen:

- Bachelor i informatikk (BIT)
- Master i informatikk (MIT)
- Master of Science in Informatics (MSIT)
- PhD-kandidater ved Institutt for datateknologi og informatikk ved NTNU, som har tatt en bachelor eller master i informatikk

Studenter ved andre fakulteter og linjer som ikke oppfyller kravene over, kan søke om sosialt medlemskap jf. §3.4.

## Vedtektsforslag 02: _Fjerne kommunikasjonsansvarlig v. Brage Baugerød_

**Bakgrunn**:  
_På høsten generalforsamling i fjor endret Online hvordan hovedstyret er sammensatt fra en løsning der komiteene hadde en representant hver i hovedstyret, til en struktur der styret nå kun består av medlemmer som ikke representerer en annen komité. For å løse utfordringen med kommunikasjon mellom hovedstyret og komiteene ble en ny rolle kommunikasjonsansvarlig laget. Etter et helt år med denne løsningen har vi sett at den ikke blir godt brukt og har mistet sin originale hensikt. I flesteparten av komiteene har leder fått denne rollen. Vi i HS har derfor diskutert denne problemstillingen med alle komitémedlemmer og sammen med de kommet frem til at vi skal prøve oss på en løsning med hyppigere stormøter. Vi ønsker derfor å fjerne rollen rollen kommunikasjonsansvarlig som en påbudt rolle, til å heller la komiteene selv velge hvordan de ønsker å løse dette internt._

**Endre vedtekt _4.1 Hovedstyret og 4.2 Komiteer_**

Fra:

§ 4.1 Hovedstyret
Hovedstyret er linjeforeningens øverste organ mellom generalforsamlingene. Hovedstyrets medlemmer velges på generalforsamlingen og skal drive linjeforeningen mellom generalforsamlingene. For at Hovedstyret skal være beslutningsdyktig må minst halvparten (1/2) av styremedlemmene være tilstede.

Ingen kan inneha to verv i Hovedstyret. Leder har dobbeltstemme ved stemmelikhet. Hovedstyrets møter er lukket, men gjester kan inviteres dersom Hovedstyret ønsker dette. Ved saker som angår en eller flere komiteer har kommunikasjonsansvarlig(e) fra komiteen(e) rett til å enten møte selv, eller sende noen andre fra komiteen sin.

Leder av linjeforeningen Online har HMS-ansvar i organisasjonen.

§ 4.2 Komiteer
Alle komiteer består av minimum en leder, en økonomiansvarlig, en tillitsvalgt og en kommunikasjonsansvarlig. Rollen som kommunikasjonsansvarlig kan kombineres med hvilken som helst annen rolle i komiteen.

Komiteens lederkandidat, med unntak av nodekomiteer, velges internt i komiteen før ordinær generalforsamling avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3.

Kun medlemmer av linjeforeningen kan inneha verv i en komité. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret.

En person kan ikke inneha verv i flere av Onlines komiteer til samme tid uten avtale med Hovedstyret. Verv i Bankom, Backlog, FeminIT og nodekomiteer kan kombineres med en annen komite.

Til:

§ 4.1 Hovedstyret
Hovedstyret er linjeforeningens øverste organ mellom generalforsamlingene. Hovedstyrets medlemmer velges på generalforsamlingen og skal drive linjeforeningen mellom generalforsamlingene. For at Hovedstyret skal være beslutningsdyktig må minst halvparten (1/2) av styremedlemmene være tilstede.

Ingen kan inneha to verv i Hovedstyret. Leder har dobbeltstemme ved stemmelikhet. Hovedstyrets møter er lukket, men gjester kan inviteres dersom Hovedstyret ønsker dette. Ved saker som angår en eller flere komiteer har leder(e) fra komiteen(e) rett til å enten møte selv, eller sende noen andre fra komiteen sin.

Leder av linjeforeningen Online har HMS-ansvar i organisasjonen.

§ 4.2 Komiteer
Alle komiteer består av minimum en leder, en økonomiansvarlig og en tillitsvalgt.

Komiteens lederkandidat, med unntak av nodekomiteer, velges internt i komiteen før ordinær generalforsamling avholdes, og godkjennes av generalforsamlingen ved alminnelig flertall. Dersom komitélederkandidaten har blitt stemt inn i Hovedstyret skal det avholdes valg av komitéleder etter §3. Hvis kandidaten ikke har blitt stemt inn i Hovedstyret, og generalforsamlingen ikke godkjenner kandidaten til ledervervet, skal det avholdes valg av komitéleder etter §3.

Kun medlemmer av linjeforeningen kan inneha verv i en komité. Dersom studenten ikke lengre kvalifiserer til medlemskap i linjeforeningen kan vervet fortsette etter avtale med Hovedstyret.

En person kan ikke inneha verv i flere av Onlines komiteer til samme tid uten avtale med Hovedstyret. Verv i Bankom, Backlog, FeminIT og nodekomiteer kan kombineres med en annen komite.
