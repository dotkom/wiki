---
title: "Vedtektsforslag våren 2026"
---

## Innhold

- [2026 Vår Forside](/generalforsamlinger/2026-v/) - Forside
- [2026 Vår Forretningsorden](/generalforsamlinger/2026-v/forretningsorden/) - Forretningsorden
- [2026 Vår Dagsorden](/generalforsamlinger/2026-v/dagsorden/) - Dagsorden for generalforsamlingen
- [2026 Vår Halvårsberetninger](/generalforsamlinger/2026-v/aarsberetninger/) - Halvårsberetninger
- [2026 Vår Saksforslag](/generalforsamlinger/2026-v/saksforslag/) - Alle innsendte saker vil bli tatt opp.
- [2026 Vår Vedtektsforslag](/generalforsamlinger/2026-v/vedtektsforslag/) - Foreslåtte endringer til vedtektene. Send gjerne inn ditt forslag.
- [2026 Vår Diskusjonssak](/generalforsamlinger/2026-v/diskusjonssak/) - Saker som skal diskuteres men ikke stemmes over 
- [2026 Vår Kandidater](/generalforsamlinger/2026-v/valg/) - Er du klar for et verv i Hovedstyret eller Fondstyret?


**Hva er et vedtektsforslag?**

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. Alle medlemmer av Online kan fremme vedtektsforslag. Gjør dette ved å sende en e-post til hovedstyret@online.ntnu.no innen 16. Februar kl. 23.59, eller endre de i dette dokumentet.

# Forslag til Onlines vedtekter

## Eksempel Vedtektsforslag xx: _Tittel på vedtektsforslag_

**Bakgrunn**:
_Bakgrunn for endring_

**Endre vedtekt _vedtektsnummer og overskrift_**

Fra:  
_Gammel vedtekt_

Til:  
_Ny vedtekt_


## Vedtektsforslag 01: _Ordstyrers stemmerett v/ William Fagerstrøm_

**Bakgrunn**:
Dersom ordstyrer er medlem av linjeforeningen, kan det oppstå uklarhet rundt rollen som nøytral møteleder. For å sikre tillit til ordstyrers upartiskhet, foreslås det at ordstyrer frasier seg stemmeretten under generalforsamlingen.

**Endre vedtekt _§5.5 Stemmeberettigelse og talerett_**

Fra:  

_**§5.5 Stemmeberettigelse og talerett**_

_Ethvert medlem av linjeforeningen har talerett ved generalforsamlingen. Ethvert medlem av linjeforeningen som er tilstede når generalforsamlingen godkjenner stemmeberettigede har rett til å stemme. Medlemmer av linjeforeningen som ikke har mulighet til å møte i tide plikter å informere Hovedstyret og oppgi en tilstrekkelig grunn til forsinkelse. Generalforsamlingen kan vedta å gi disse personene stemmerett samtidig som stemmeberettigede godkjennes.Generalforsamlingen kan vedta å gi medlemmer av linjeforeningen som kommer for sent, og ikke har informert om dette, stemmerett når vedkommende ankommer._

Til:  

_**§5.5 Stemmeberettigelse og talerett**_


_Ethvert medlem av linjeforeningen har talerett ved generalforsamlingen. Ethvert medlem av linjeforeningen som er tilstede når generalforsamlingen godkjenner stemmeberettigede har rett til å stemme. Medlemmer av linjeforeningen som ikke har mulighet til å møte i tide plikter å informere Hovedstyret og oppgi en tilstrekkelig grunn til forsinkelse. Generalforsamlingen kan vedta å gi disse personene stemmerett samtidig som stemmeberettigede godkjennes. Generalforsamlingen kan vedta å gi medlemmer av linjeforeningen som kommer for sent, og ikke har informert om dette, stemmerett når vedkommende ankommer.Ordstyrer frasier seg stemmeretten under generalforsamlingen._


## Vedtektsforslag 02: _(Dersom saksforslag 5 går gjennom) Splittelse av Profil- og aviskomiteen_

**Endre vedtekt _§4.2.6 Profil- og aviskomiteen_**

Fra:  
_**§4.2.6 Profil- og aviskomiteen**_

_Komiteens hovedoppgave er å sikre kvalitet på profileringsmateriell, samt gi ut linjeforeningens tidsskrift. Komiteens navn forkortes prokom._

Til:  

_**§4.2.6 Profilkomiteen**_

_Komiteens hovedoppgave er å sikre kvalitet på profileringsmateriell. Komiteens navn forkortes prokom._

og

_**§4.2.12 Redaksjonen**_

_Komiteens hovedoppgave er å gi ut linjeforeningens tidsskrift. Komiteens leder er linjeforeningens redaktør._

## Vedtektsforslag 03: _Presisering av regler for tilbaketrekking av saksforslag_

**Endre vedtekt _§5.1 Frister_**

Fra:  
_**§5.1 Frister**_

_Innkalling skal sendes ut til medlemmene senest fire (4) uker før generalforsamlingen skal avholdes. Saksforslag og forslag til vedtektsendringer sendes Hovedstyret senest to (2) uker før generalforsamlingen skal avholdes. Fullstendig saksliste med forslag til vedtektsendringer skal tilgjengeliggjøres senest en (1) uke før møtedato. Denne skal også inneholde årsmelding, revidert regnskap, vedtatt budsjett for året og eventuelle andre relevante sakspapirer. Referat fra generalforsamlingen skal korrekturleses og godkjennes av Hovedstyret, og sendes til medlemmene eller gjøres tilgjengelig for medlemmene senest 14 dager etter generalforsamlingen._

Til:  

_**§5.1 Frister**_

_Innkalling skal sendes ut til medlemmene senest fire (4) uker før generalforsamlingen skal avholdes. Saksforslag og forslag til vedtektsendringer sendes Hovedstyret senest to (2) uker før generalforsamlingen skal avholdes. Dersom innsender ønsker å trekke et saksforslag eller forslag til vedtektsendering etter utløpt innsendingsfrist, skal dette informeres til hovedstyret. Saken skal da åpnes for at andre medlemmer kan ta og fremme den ved interesse frem til utsending av saksliste. Dersom ingen har meldt interesse innen dette tidspunktet, kan saken strykes. Fullstendig saksliste med forslag til vedtektsendringer skal tilgjengeliggjøres senest en (1) uke før møtedato. Denne skal også inneholde årsmelding, revidert regnskap, vedtatt budsjett for året og eventuelle andre relevante sakspapirer. Referat fra generalforsamlingen skal korrekturleses og godkjennes av Hovedstyret, og sendes til medlemmene eller gjøres tilgjengelig for medlemmene senest 14 dager etter generalforsamlingen._

# Forslag til Fondets vedtekter

## Vedtektsforslag 01: _Beløpsgrenser på søknader_

**Bakgrunn**:
For finere budsjett og saksbehandling ønsker vi å endre 7.2 til å inkludere 100 000,-. Man gjør det unødvendig stygt å sette grensa på 99 999, mye renere og enklere å tillate fondet og de som søker å benytte 100 000,-. 

**Endre vedtekt _§7.2 Godkjenning av søknader_**

Fra:  
_Søknader på mindre enn 100 000 kr eller lavere, kan behandles av Fondstyret. En slik søknad godkjennes av Fondstyret med alminnelig flertall. Søknader på større beløp enn dette skal behandles på fondets generalforsamling, eventuelt på ekstraordinær generalforsamling dersom søknadens omstendigheter krever svar før neste generalforsamling._

Til:  
_Søknader på 100 000 kr eller lavere, kan behandles av Fondstyret. En slik søknad godkjennes av Fondstyret med alminnelig flertall. Søknader på større beløp enn dette skal behandles på fondets generalforsamling, eventuelt på ekstraordinær generalforsamling dersom søknadens omstendigheter krever svar før neste generalforsamling._

