---
title: "Diskusjonssaker våren 2026"
---

## Innhold

- [2026 Vår Forside](/generalforsamlinger/2026-v/) - Forside
- [2026 Vår Forretningsorden](/generalforsamlinger/2026-v/forretningsorden/) - Forretningsorden
- [2026 Vår Dagsorden](/generalforsamlinger/2026-v/dagsorden/) - Dagsorden for generalforsamlingen
- [2026 Vår Halvårsberetninger](/generalforsamlinger/2026-v/aarsberetninger/) - Halvårsberetninger
- [2026 Vår Saksforslag](/generalforsamlinger/2026-v/saksforslag/) - Alle innsendte saker vil bli tatt opp.
- [2026 Vår Vedtektsforslag](/generalforsamlinger/2026-v/vedtektsforslag/) - Foreslåtte endringer til vedtektene. Send gjerne inn ditt forslag.
- [2026 Vår Diskusjonssak](/generalforsamlinger/2026-v/diskusjonssak/) - Saker som skal diskuteres men ikke stemmes over 
- [2026 Vår Kandidater](/generalforsamlinger/2026-v/valg/) - Er du klar for et verv i Hovedstyret eller Fondstyret?

Om du ønsker å fremme saker foran generalforsamlingen kan du sende en e-post til hovedstyret@online.ntnu.no før 16. februar kl. 23.59, så vil de bli lagt inn her. Du må selv fremme saken foran generalforsamlingen. Saker som ikke er fremmet innen fristen vil ikke bli tatt opp.

**Hva er en diskusjonssak?**
En diskusjonssak er en sak som legges frem for å innhente generalforsamlingens synspunkter og vurderinger før det eventuelt tas stilling til videre tiltak. Formålet er å åpne for dialog og meningsutveksling slik at styret kan få et best mulig beslutningsgrunnlag før saken eventuelt fremmes som vedtakssak på et senere tidspunkt.

# Diskusjonssak

# Eksempel på diskusjonssak:

## Sak xx: _Tittel på sak_

**Beskrivelse:**

_Beskrivelse av saken_

# Fondet sine diskusjonssak:

## Sak 01: _Fondets krav til disponible midler_

**Beskrivelse:**

_Fondet har per i dag et krav om å ha minimum 300 000 kroner i disponible midler innen utgangen av året. Dette kravet har vært gjeldende så langt vi kjenner til, og har trolig fungert som en sikkerhetsmekanisme for å sikre fondets likviditet. Bestemmelsen er nedfelt i fondets styringsdokument, og er ikke vedtektsfestet. Fondstyret har dermed anledning til å endre denne bestemmelsen, forutsatt godkjenning fra HS og Bankom. Fondstyret ønsker med denne saken å løfte spørsmålet og innhente generalforsamlingens syn på hvorvidt kravet bør videreføres. Fondstyret vurderer at fondets samlede kapital nå har vokst til et nivå der et absolutt krav om minimum 300 000 kroner på konto ikke lenger er nødvendig, og i praksis kan virke begrensende. Midler som står på konto med lav rente vil, gitt dagens inflasjon, innebære en reell verdireduksjon. Ved å investere en større andel av disse midlene vil fondet kunne oppnå høyere forventet avkastning over tid, og dermed styrke fondets økonomiske handlingsrom. Fondstyret anerkjenner at en fjerning av kravet innebærer at man ikke lenger har en fastsatt minimumsbuffer i kontanter. Samtidig vurderes risikoen som begrenset, ettersom en situasjon der fondets totale beholdning på om lag 1 200 000 kroner skulle reduseres til et kritisk nivå vil indikere mer grunnleggende økonomiske utfordringer som uansett må håndteres på et tidligere tidspunkt. Fondstyret er interessert i å forhøre seg om generalforsamlingens tanker om dette før videre tiltak eventuelt utføres._