---
title: "Vedtektsforslag våren 2024"
---

## Innhold
* [2024 Vår Forside](/generalforsamlingen/genfors2024v)   - Forside
* [2024 Vår Forretningsorden](/generalforsamlingen/genfors2024v/forretningsorden) - Forretningsorden
* [2024 Vår Dagsorden](/generalforsamlingen/genfors2024v/dagsorden) - Dagsorden for generalforsamlingen
* [2024 Vår Halvårsberetninger](/generalforsamlingen/genfors2024V/aarsberetninger) - Halvårsberetninger
* [2024 Vår Saksforslag](/generalforsamlingen/genfors2024v/saksforslag) - Alle innsendte saker vil bli tatt opp.
* [2024 Vår Vedtektsforslag](/generalforsamlingen/genfors2024v/vedtekstforslag) - Foreslåtte endringer til vedtektene. Send gjerne inn ditt forslag.
* [2024 Vår Kandidater](/generalforsamlingen/genfors2024v/valg) - Er du klar for et verv i Hovedstyret eller Fondstyret?


**Hva er et vedtektsforslag?**

Vedtektsforslag kan, om de blir godkjent av generalforsamlingen, endre vedtektene til linjeforeningen. Det innebærer at reglene som Hovedstyret og linjeforeningen følger blir endret. Alle medlemmer av Online kan fremme vedtektsforslag. Gjør dette ved å sende en e-post til hovedstyret@online.ntnu.no innen 12. Februar kl. 23.59, eller endre de i dette dokumentet. 

[TOC]

# Forslag til Onlines vedtekter


## Eksempel Vedtektsforslag 01: _Tittel på vedtektsforslag_

**Bakgrunn**: 
_Bakgrunn for endring_

**Endre vedtekt _vedtektsnummer og overskrift_**

Fra:  
_Gammel vedtekt_

Til:  
_Ny vedtekt_

## Vedtektsforslag 01: Fjerne permittering av økonomiansvarlig v. Johanna Wilmers

**Bakgrunn:** Som økonomiansvarlig må man sitte i bankom. Ut i fra denne vedtekten er det teknisk sett ikke lov. Vi ønsker å endre denne vedtekten for å tydeliggjøre at Økonomiansvarlig skal være medlem i bankom. 

**Endre vedtekt 4.1.3 Krav til kandidater **

Fra:
Kandidater til Hovedstyret må ha innehatt et verv i en av komiteene i linjeforeningen i minst ett (1) semester. Om en kandidat ikke har innehatt et verv i en komité, må kandidaten foreslås av valgkomiteen. Dersom en kandidat blir tatt opp til Hovedstyret, må de permitteres fra alle eventuelle verv i Onlines komiteer, nodekomiteer og Debug, og kan ikke inneha disse vervene så lenge de sitter i styret. 

Til:
Kandidater til Hovedstyret må ha innehatt et verv i en av komiteene i linjeforeningen i minst ett (1) semester. Om en kandidat ikke har innehatt et verv i en komité, må kandidaten foreslås av valgkomiteen. Dersom en kandidat blir tatt opp til Hovedstyret, må de permitteres fra alle eventuelle verv i Onlines komiteer, nodekomiteer og Debug, og kan ikke inneha disse vervene så lenge de sitter i styret. **Det eneste unntaket er Økonomiansvarlig i Online som plikter å sitte i bankom.**

## Vedtektsforslag 02: Styrerepresentant i bank og økonomikomiteen v. Johanna Wilmers

**Bakgrunn**: Etter overgangen fra styrerepresentanter til styremedlemmer skal ingen komiteer per definisjon ha styrerepresentanter. Dette vedtektsforslaget er for å rydde opp i vedtektene, og endrer praktisk ingen ting. 

**Endre vedtekt 4.2.2 *og styrerepresentant i bank og økonomikomiteen***

Fra:
Komiteens hovedoppgave er å administrere linjeforeningens økonomi. Komiteens medlemmer utgjøres av de økonomiansvarlige fra de andre komiteene, økonomiansvarlig i Online og leder av komiteen. **Økonomiansvarlig i Online er komiteens styremedlem.** Leder av Bank- og økonomikomiteen skal ikke være økonomiansvarlig for en annen komité. Komiteens navn forkortes bankom.

Til:
Komiteens hovedoppgave er å administrere linjeforeningens økonomi. Komiteens medlemmer utgjøres av de økonomiansvarlige fra de andre komiteene, økonomiansvarlig i Online og leder av komiteen. Leder av Bank- og økonomikomiteen skal ikke være økonomiansvarlig for en annen komité. Komiteens navn forkortes bankom.

## Vedtektsforslag 03: Fjerne at Hovedstyret godkjenner interessegrupper v. Ida Matre

**Bakgrunn:** I vedtektene står det nå at alle medlemmer har rett til å søke Hovedstyret om å starte opp interessegrupper. Denne prosessen er flyttet til Backlog og det er de som har hovedansvaret for interessegrupper. Jeg foreslår derfor å endre vedtekt 3.2.

**Endre vedtekt 3.2 Medlemmers rettigheter** 

**Fra:**
Alle medlemmer har rett til å delta på, og fremme saker og vedtektsforslag, til generalforsamlingen. **Alle medlemmer av linjeforeningen har rett til å søke Hovedstyret om å starte opp interessegrupper.** Alle medlemmer har rett til å delta på de arrangementer som arrangeres for medlemmene, gitt at medlemmet er i arrangementets målgruppe. Medlemmer av linjeforeningen kan kreve innsyn i linjeforeningens regnskap og kan få innsyn i ikke-konfidensielle vedtak.

**Til:**
Alle medlemmer har rett til å delta på, og fremme saker og vedtektsforslag, til generalforsamlingen. **Alle medlemmer av linjeforeningen har rett til å søke Backlog om å starte opp interessegrupper.** Alle medlemmer har rett til å delta på de arrangementer som arrangeres for medlemmene, gitt at medlemmet er i arrangementets målgruppe. Medlemmer av linjeforeningen kan kreve innsyn i linjeforeningens regnskap og kan få innsyn i ikke-konfidensielle vedtak.



## Vedtektsforslag 04: Endre antall tidligere hovedstyremedlemmer som må være tilstede ved klage v. Carolina Gunnesdal

**Bakgrunn**: 
Etter endringen i organisasjonstrukturen er vi ikke lenger 9 medlemmer i styret.

**Endre vedtekt 4.7.3 Klage**

Fra:  

1. Den anklagede har rett til å klage på mistillitsvedtaket, ved å informere Debug.

2. Klagefristen er én måned etter at vedtaket ble fattet.

3. En klage vil bli håndtert av de som har innehatt rollene i Hovedstyret før de som har behandlet saken, dersom **7/9** medlemmer fortsatt studerer ved NTNU. Om dette ikke er tilfellet, er generalforsamlingen eneste klageinstans.


Til:  

1. Den anklagede har rett til å klage på mistillitsvedtaket, ved å informere Debug.

2. Klagefristen er én måned etter at vedtaket ble fattet.

3. En klage vil bli håndtert av de som har innehatt rollene i Hovedstyret før de som har behandlet saken, dersom **5/6** medlemmer fortsatt studerer ved NTNU. Om dette ikke er tilfellet, er generalforsamlingen eneste klageinstans.


## Vedtektsforslag 05: Presisering av antall referenter ved generalforsamlingen v. Carolina Gunnesdal

**Bakgrunn**: 
Ønsker å presisere at det minst må være to referenter ved holdt generalforsamling.


**Endre vedtekt 5.3 Konstituering**

Fra:  

Ved konstituering av generalforsamlingen skal disse rollene fylles:

- Ordstyrer

- To referenter som skriver referat under generalforsamling og samarbeider om renskriving

- Minst to til tellekorps som teller opp stemmer ved avstemming

Til:  
Ved konstituering av generalforsamlingen skal disse rollene fylles:

- Ordstyrer

- **Minst** to referenter som skriver referat under generalforsamling og samarbeider om renskriving

- Minst to til tellekorps som teller opp stemmer ved avstemming

## Vedtektsforslag 06: Styremedlemmer kan returnere til permittert verv etter endt engasjement v. Frederik Farstad

**Bakgrunn**: På høstens generalforsamling ble det vedtatt ny organisasjonsstruktur hvor styrerepresentanter ble byttet ut med styremedlemmer. Tidligere forble styrerepresentanter også medlemmer i komiteen sin, da var det ikke behov for å spesifisere de i denne vedtekten (§4.6.2). Styremedlemmer blir i dag permittert fra tidligere verv, men kan ikke fritt returnere til disse ved endt engasjement slik som resterende hovedstyreverv.

Fra:

** 4.6.2 Verv i Hovedstyret **

Dersom et komitémedlem blir valgt til **et av følgende hovedstyreverv** vil medlemmet automatisk få permisjon fra **sin komité**, og kan fritt returnere til **denne** ved endt engasjement i Hovedstyret:

- **Leder**
- **Nestleder**
- **Økonomiansvarlig**


Til:

** 4.6.2 Verv i Hovedstyret **

Dersom et komitémedlem blir valgt til **et hovedstyreverv jf. §4.1.1** vil medlemmet automatisk få permisjon fra **sine andre verv jf. §4.1.3**, og kan fritt returnere til **disse** ved endt engasjement i Hovedstyret.

## Vedtektsforslag 07: Fjerne splittelse av valg i HS v. Hanna Vestvik og Johanna Wilmers

**Bakgrunn**: 
På generalforsamlingen våren 2022, ble det besluttet å splitte valg av HS-medlemmene. Dette innebærer at leder, nestleder, og økonomiansvarlig nå vil bli valgt om våren, mens valget av de resterende styremedlemmene er flyttet til høstperioden.

HS oppfordret Organisasjonsstrukturgruppa til å evaluere effektiviteten av den nåværende ordningen. Som et resultat, ble det gjennomført en spørreundersøkelse med deltakelse fra både tidligere og nåværende HS-medlemmer, i tillegg til samtaler med det sittende HS. Basert på funnene fra disse undersøkelsene, ble det klart at den eksisterende strukturen ikke fungerer optimalt, noe som indikerer et behov for endring.

**Endre vedtekt 4.1.4 Valg av Hovedstyret**

Fra:  

Verv i Hovedstyret varer normalt i to semestre og utlyses ved **generalforsamlinger**. Året etter et styremedlem har gått av, plikter vedkommende å behandle klager sendt inn i henhold til §4.7.3. Dersom vedkommende ikke lenger er student i Trondheim, frafaller denne plikten.

Ved Ordinær generalforsamlingen utlyses:

- Leder
- Nestleder
- Økonomiansvarlig

**Ved Sekundær generalforsamlingen utlyses:**

**Øvrige styremedlemmer**

**Sittende styremedlemmer kan stille som kandidat selv om de ikke fratrer vervet sitt samme generalforsamling de stiller. Sittende styremedlemmer som ønsker å stille til valg i ny rolle må varsle om dette senest ved innkallingen til generalforsamlingen, som sendes ut fire (4) uker før generalforsamlingen. Dersom kandidaten vinner skal det avholdes ekstraordinært valg for den avtroppende styreposisjonen.**


Til:  

Verv i Hovedstyret varer normalt i to semestre og utlyses ved **Ordinær generalforsamling**. Året etter et styremedlem har gått av, plikter vedkommende å behandle klager sendt inn i henhold til §4.7.3. Dersom vedkommende ikke lenger er student i Trondheim, frafaller denne plikten.

Ved Ordinær generalforsamlingen utlyses:

- Leder
- Nestleder
- Økonomiansvarlig
- **Øvrige styremedlemmer**