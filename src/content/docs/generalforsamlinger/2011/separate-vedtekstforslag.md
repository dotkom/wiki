---
title: "Separate vedtektsforslag"
---


[TOC]

Se også:
* [[2011 Hovedstyrets vedtektsforslag]]
* [[2011 Kandidater til Hovedstyret]]
* [[2011 Saksforslag]]

- - -

# Periodiske komiteer

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag.*

*Følgende, forutenom beskrivende (fet), tekst tillegges som “§4.3 Periodiske komiteer”. Alle paragrafer med nummeret "§4.X" der tallet på plass X er høyere enn 3 vil få tallet representert av X-en inkrementert med 1. I tillegg skal alle referanser til disse paragrafene oppdateres til å peke på det nye nummeret til paragrafen:*

*Tittel:* §4.3 Periodiske komiteer
*Tekst:* Dette er komiteer som eksisterer i kortere perioder, men med faste intervall, for å ta seg av spesielle begivenheter.

Hovedstyret nedsetter en leder for de respektive komiteene ved opprettelse. Denne lederen er ansvarlig for å ta opp nødvendige medlemmer, opprette nødvendige stillinger og holde Hovedstyret løpende underrettet om komiteens status. Retningslinjer for komiteen skal fremlegges for Hovedstyret etter første møte.

I likhet med komiteene under §4.2 skal disse ha egen økonomiansvarlig. I komiteer der Hovedstyret stiller med midler skal budsjetter godkjennes av Hovedstyret. Regnskap skal uansett fremlegges på generalforsamlingen.

# FadderKom

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag, periodiske komiteer.*

*Følgende, forutenom beskrivende (fet), tekst tillegges på passende nummerert plass under “§4.3 Periodiske komiteer”, slik at komiteene under §4.3 står i alfabetisk rekkefølge:*

*Tittel:* fadderKom
*Tekst:* Komiteens hovedoppgave er å organisere fadderperiode for nye studenter som oppfyller de krav for medlemskap som listet under §5.

# VelKom

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag, periodiske komiteer, fadderKom.*

*Følgende, forutenom beskrivende (fet), tekst erstatter navnet "fadderKom" under §4.3:*

velKom

# JubKom

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag, periodiske komiteer.*

*Følgende, forutenom beskrivende (fet), tekst tillegges på passende nummerert plass under “§4.3 Periodiske komiteer”, slik at komiteene under §4.3 står i alfabetisk rekkefølge. Komiteene under §4.3 omrokkeres og omnummereres etter behov for å få dem oppført i alfabetisk rekkefølge:*

*Tittel:* jubKom
*Tekst:* Komiteens hovedoppgave er å organisere arrangement i forbindelse med linjeforeningens jubileer.

# ProKom

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag.*

*Følgende, forutenom beskrivende (fet), tekst tillegges på passende nummerert plass under “§4.2 Komiteer”, slik at komiteene under §4.2 står i alfabetisk rekkefølge. Komiteene under §4.2 omrokkeres og omnummereres etter behov for å få dem oppført i alfabetisk rekkefølge:*

*Tittel:* proKom

*Følgende tekster er foreslått for komiteens hovedoppgave. Før denne vedtektsendringen voteres over i sin helhet må det voteres over hvilken av disse to tekstene som skal benyttes. Forslaget med flest stemmer vinner. Det spesifiseres at kun en av setningene skal benyttes.*

*Tekst, forslag A:* Komiteens hovedoppgave er å sikre kvalitet på profileringsmateriell og være redaksjon for linjeforeningens avis.
*Tekst, forslag B:* Komiteens hovedoppgave er å sikre kvalitet på profileringsmateriell, samt gi ut linjeforeningens tidsskrift.

# Redaksjonen

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: ProKom*

*Følgende, forutenom beskrivende (fet), tekst erstatter beskrivelsen av proKom under §4.2:*

Komiteens hovedoppgave er å sikre kvalitet på profileringsmateriell.

*Følgende, forutenom beskrivende (fet), tekst tillegges på passende nummerert plass under “§4.2 Komiteer”, slik at komiteene under §4.2 står i alfabetisk rekkefølge. Komiteene under §4.2 omrokkeres og omnummereres etter behov for å få dem oppført i alfabetisk rekkefølge:*

*Tittel:* Redaksjonen
*Tekst:* Redaksjonen har ansvar for å gi ut linjeforeningens tidsskrift. Leder for redaksjonen omtales som redaktør.

*Dersom forslaget blir godkjent må også følgende endres under delseksjonen for proKom under §4.2 Komiteer:*

*Dersom navnet "Profil- og aviskomiteen" blir vedtatt i vedtektsendringen kalt "Forslag om navngivning av komiteer" vil nevnte navn endres til "Profilkomiteen".*
*Setningen som beskriver hovedoppgaven til "proKom" endres ved at teksten etter ordet "profileringsmateriell" erstattes av ett enkelt punktum.*

# Ekskludering av redaktør fra Hovedstyret (hvis redaksjonen blir innført)

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Redaksjonen*

*En av følgende linjer, forutenom beskrivende (fet), tekst erstatter linjen “Ledere for de nåværende komiteene som beskrevet under §4.2” under “§4.1.1 Hovedstyrets sammensetning”:*

*Dersom vedtektsendringen kalt "PangKom" er/blir godkjent vil følgende erstatte tilsvarende setning i nevnte vedtektsendring:* Ledere for de komiteene som er beskrevet under §4.2, bortsett fra leder for pensjonistkomiteen og redaktør.

*Dersom vedtektsendringen kalt "PangKom" er/blir underkjent:* Ledere for de komiteene som er beskrevet under §4.2, bortsett fra redaktør.

# BanKom

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag.*

*Følgende, forutenom beskrivende (fet), tekst erstatter navnet "økonomiKom" under §4.2. Komiteene beskrevet under §4.2 skal deretter omnummereres og omrokkeres korrekt innenfor §4.2 slik at de står i alfabetisk rekkefølge.*

banKom

*I tillegg skal følgende erstatte teksten "økonomiKom" alle andre steder i vedtektene der teksten er brukt:*

banKom

# PangKom

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag.*

*Følgende, forutenom beskrivende (fet), tekst tillegges på passende nummerert plass under “§4.2 Komiteer”, slik at komiteene under §4.2 står i alfabetisk rekkefølge. Komiteene under §4.2 omrokkeres og omnummereres etter behov for å få dem oppført i alfabetisk rekkefølge:*

*Tittel:* pangKom
*Tekst:* Et medlem i pensjonistkomiteen kan ikke inneha andre komiteverv. Når et komitemedlem avslutter sitt verv i en annen komite enn pensjonistkomiteen kan vedkommende søke opptak til pensjonistkomiteen. Et medlemsskap i pensjonistkomiteen varer livet ut med mindre man på nytt  blir medlem av en av linjeforeningens komiteer; man vil da få permisjon fra pensjonistkomiteen i den tidsperioden man er med i den andre komiteen. For å søke om opptak må man ha gjort komitearbeid for linjeforeningen i minst to semestere.

Det påpekes at epostlistene til pensjonistkomiteen ikke burde benytte seg av epostadresser fra universitetet, det bør heller benyttes en permanent, privat epostadresse.

*Følgende, forutenom beskrivende (fet), tekst erstatter linjen “Ledere for de nåværende komiteene som beskrevet under §4.2” under “§4.1.1 Hovedstyrets sammensetning”:*

Ledere for de komiteene som er beskrevet under §4.2, bortsett fra leder for pensjonistkomiteen.

# Eldsterådet

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag.*

*Følgende, forutenom beskrivende (fet), tekst tillegges som “§4.X Eldsterådet”, der X erstattes med det første tilgjengelige tallet blant punktene som passer med mønsteret "§4.X". Det samme tallet skal erstatte X under "§4.X.1 Medlemskap" og "§4.X.2 Formål" som beskrevet under.*

Eldsterådet er en gruppe bestående av særs erfarne medlemmer som har opparbeidet seg status og autoritet blant medlemmene i linjeforeningen.

Eldsterådet skrives med stor 'E' på samme måte som egennavn.

*Følgende, forutenom beskrivende (fet), tekst tillegges som “§4.X.1 Medlemskap”:*

Medlemmer av linjeforeningen blir medlem i Eldsterådet ved å oppfylle en eller flere av følgende krav:
* Er eller har vært leder av linjeforeningen.
* Er eller har vært et aktivt hovedstyremedlem i tre år (seks semestere) eller mer.
* Har blitt utnevnt til Æresmedlem.

Det spesifiseres at man kan være medlem i Eldsterådet samtidig som man er medlem av Hovedstyret eller en av linjeforeningens komiteer.

*Følgende, forutenom beskrivende (fet), tekst tillegges som “§4.X.2 Formål”:*

Det er Eldsterådets oppgave å avholde linjeforeningsopptaket (ikke komiteopptak). Før opptaket skal sittende leder av linjeforeningen velge representanter fra Eldsterådet til å avholde opptaket sammen med lederen. Det bør være minst fem medlemmer av Eldsterådet til stede under opptaket. Det spesifiseres at leder bør invitere til dette i god tid før linjeforeningsopptaket da medlemmer av Eldsterådet gjerne bor langt vekk fra universitetet.

# Forsikringer

*Forutsetninger: Denne vedtektsendringen skal kun stemmes over dersom følgende vedtektsendringer har blitt godkjent: Hovedstyrets vedtektsforslag.*

*Følgende, forutenom beskrivende (fet), tekst tillegges som “§6.2 Forsikringer”:*

Det må til enhver tid foreligge gyldige forsikringer på midler og materiell som er disponert av linjeforeningen.