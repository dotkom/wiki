---
title: "2013 Vedtektsforslag"
---

[TOC]

---
* [2013 Saksliste](/generalforsamlingen/2013/saksliste) - Saksliste for generalforsamlingen 2013
* [2013 Kandidater til Hovedstyret](/generalforsamlingen/2013/valg) - Er du klar for et verv i Hovedstyret?
* [2013 Vedtektsforslag](/generalforsamlingen/2013/vedteksforslag) - Foreslåtte endringer til vedtektene. Send gjerne inn ditt forslag.
* [2013 Saksforslag](/generalforsamlingen/2013/saksforslag) - Alle innsendte saker vil bli tatt opp.
---

# §3 Generalforsamlingen


## Retting av skrivefeil

Retting av skrivemåte for "Hoved-styret", særskilt i §3 linje 3. Dette
bør endres til "Hovedstyret", for å samsvare med resten av dokumentet.
Denne endringen bør ikke overgå reglene for naturlig orddeling,
eksempelvis ved linjeskift i §4.1 linje 1.


## Fraskrivelse av rett til å stille til valg

*Følgende, forutenom beskrivende (fet) tekst legges til §3 som punkt 3.5.1*

Personer som er innstilt med et av følgende verv under
Generalforsamlingen fraskriver seg sin rett til å stille til alle
andre valg.
* Ordstyrer
* Referent
* Tellekorps

Med å stille til andre valg menes det at man ikke kan stille, eller
bli nominert, til andre verv under Generalforsamlingen og valg til
Hovedstyret.

# §4 Struktur, ledelse og organisasjon



## Seniorkomiteen

*Følgende, forutenom beskrivende (fet) tekst tillegges punkt 4.2 som punkt 4.2.9*

*Forslag 1*
Komiteens hovedoppgave vil være å bistå med kunnskap, erfaring og assistanse i Linjeforeningens daglige drift. For å søke seg til Seniorkomiteen må man ha hatt et aktivt verv i Linjeforeningen i minst fire semester. Seniorkomiteen tar selv opp medlemmer, men medlemmene må godkjennes av Hovedstyret. Dersom Seniorkomiteen ikke har mulighet til å gjennomføre opptaket  vil Hovedstyret utføre denne oppgaven.

Seniorkomiteen velger selv sin leder. Leder av Seniorkomiteen har møte- og talerett i Hovedstyret.

*Forslag 2 om 1 ikke går gjennom*
Komiteens hovedoppgave vil være å bistå med kunnskap, erfaring og assistanse i Linjeforeningens daglige drift. For å søke seg til Seniorkomiteen må man ha hatt et aktivt verv i Linjeforeningen i minst fire semester. Seniorkomiteen tar selv opp medlemmer, men medlemmene må godkjennes av Hovedstyret. Dersom Seniorkomiteen ikke har mulighet til å gjennomføre opptaket  vil Hovedstyret utføre denne oppgaven.

Seniorkomiteen velger selv sin leder.



## Vervvarighet

*Følgende, forutenom beskrivende (fet) tekst tillegges §4 som punkt 4.8. Tillegget om Seniorkomiteen tas vekk dersom sak 1 ikke går igjennom*

*Forslag 1*
Et verv i Linjeforeningen varer i tre år fra måneden man ble tatt opp. Dersom man ønsker å være et aktivt komitemedlem etter disse tre årene kan man søke til Hovedstyret om forlengelse av Online-vervet for ett år av gangen. Alle verv i Linjeforeningen teller på de tre vervårene, inkludert verv i Hovedstyret, men ekskludert verv i Seniorkomiteen

*Forslag 2 om 1 ikke går gjennom*
Et verv i linjeforeningen Online varer i tre år fra måneden man ble tatt opp. Dersom man ønsker å være et aktivt komitemedlem etter disse tre årene kan man søke til Hovedstyret om forlengelse av Online-vervet for ett år av gangen. Alle verv i Online teller på de tre vervårene, ekskludert verv i Hovedstyret og i Seniorkomiteen.




## Medlemskap i pangKom

*Følgende, forutenom beskrivende (fet) tekst erstatter første avsnitt i punkt 4.2.6*

Medlemskap i pensjonistkomiteen kan søkes til etter avsluttet studie på informatikk ved NTNU.

*Følgende, forutenom beskrivende(fet) tekst erstatter siste setning i andre avsnitt i punkt 4.2.6*

Alle tidligere informatikkstudenter har anledning til å søke om medlemskap i pensjonistkomiteen.



## Åpne for lektorstudenter i informatikk

*Bakgrunn: Det finnes en informatikkspesialisering innen lektorutdanning i realfag. Det er meget få studenter som tar denne spesialiseringen (under 10). Disse studentene tar et høyt antall informatikkemner og befinner seg i samme forelesninger og gruppeprosjekter som andre informatikere. Studentene har per dags dato ikke tilgang til noen av linjeforeningene Online, Abakus eller Hybrida. Forslaget søker å åpne for at disse studentene vil få anledning til å bli medlem av Online uten å måtte gå via et flertall i Hovedstyret.*

*Følgende, forutenom beskrivende (fet) tekst legges til som nytt kulepunkt under punkt 5. Punktet legges til etter siste punkt i listen med tittel "Studenter ved følgende studier kan bli medlem av linjeforeningen:"*

* Lektorutdanning i realfag med informatikk som studieretning



## Endre navn på "studLAN" til "Casual Gaming"

*Følgende, forutenom beskrivende (fet) erstatter tittel på avsnitt 4.3.2.1*

Casual Gaming


## Endre bedKoms beskrivelse for å inkludere utarbeiding av hovedsamarbeidsavtale

*Følgende, forutenom beskrivende (fet) erstatter innhold i avsnitt 4.2.3*

Komiteens hovedoppgaver er å være et bindeledd mellom linjeforeningens medlemmer og næringslivet, og å utarbeide en hovedsamarbeidssamtale med en bedrift for Linjeforeningen Online. Komiteens navn forkortes bedKom.

# §6 Økonomi



## Forsikringer
Følgende, forutenom beskrivende (fet), tekst tillegges som “§6.2 Forsikringer”:

Bank- og økonomikomiteen skal etterstrebe å holde linjeforeningen med gyldige forsikringer for midler og materiell som er disponert av linjeforeningen. Dette gjelder kun dersom bank- og økonomikomiteen mener at linjeforeningen har tilstrekkelige midler til at dette er fornuftig.