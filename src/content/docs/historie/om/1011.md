---
title: "Perioden 2010 - 2011"
---

-   Kontoret ble fullstendig ommbølert, skillevegger ble tatt vekk og en
    større sofagruppe ble laget for å åpne for at kontoret kunne være en
    større sosial møteplass.
-   Aktiviteten på Facebook gikk kraftig opp, det ble vanlig å poste
    arrangementer og info om bedpresser/kurs på
    http://fb.com/LinjeforeningenOnline
-   Onlines første badekarpadlelag så dagens lys.
-   Antall plasser på informatikkstudiet steg betraktelig, og det var
    hele 180 nye studenter, - hvorav 60 på årsstudium (ÅIT).
-   Kontakt mellom Studentrådet IME og linjeforeningene på IME ble
    formalisert i form av en kontrakt om samarbeid.
-   [[proKom|Profil- og avisgruppa]] ble stiftet etter at flere røster i
    linjeforeningen ønsket at vi skulle starte en avis. I tillegg var
    det ønske fra Hovedstyret om å gi vår grafiske profil en overhaling,
    samt å sentralisere ansvaret. Komiteen ble ved påfølgende genfors
    omdøpt til [[proKom|Profil- og aviskomiteen]] (proKom). Komiteen
    iverksatte mange gode ideer i løpet av sitt første år:
    -   Vi fikk en rollup som var mildt sagt rålekker og nerdete av
        beste sort.
    -   [[Offline]]s første utgave kom ut på vårparten og ble meget
        populær blant alle daværende og eldre studenter som skrøt
        hemningsløst av avisens innhold og design.
    -   Onlines designprofil ble samkjørt på alle fronter, fra plakater
        og brev til sanghefter og møtereferater.
-   Ny wikisoftware kom endelig på plass etter årevis med diskusjoner.
    Wikien ble tatt i bruk tidlig og flittig brukt til alt av
    komitearbeid. Etterhvert ble et større dokument om Onlines historie
    påbegynt, som trolig er det du leser nå.
    -   Fagwikien tok fort form da en spesiell plugin ble utviklet for
        wikien slik at den hentet inn emneinformasjon og
        karakterstatiskk fra flere offentlige NTNU-sider.
-   Mye utvikling ble gjort på økonomifronten:
    -   Det ble anskaffet bankbrikker og tilgang til bedriftsnettbanken
        for alle økonomiansvarlige.
    -   Leder for [[banKom]] og nestleder i Hovedstyret får full
        administrasjonstilgang til bedriftsnettbanken slik at vi har
        redundans.
    -   Trass i strengere finanslovgivning som har trått i kraft de
        siste årene har Onlines økonomi blitt lettere å administrere enn
        noen gang før.
    -   I løpet av året flyttet vi all tilgang via privat nettbank hos
        de økonomiansvarlige over til bedriftsnettbank med egne
        kodebrikker.
-   Hovedstyret representerte Online på samtlige immball, juleball og
    jubileum på Gløshaugen. Vi gikk kun glipp av ett immball som falt på
    samme dag som vårt eget. I tillegg til all morro som disse
    anledningene bød på var det et mål å gjøre Online synlige og sørge
    for at linjeforeningen er fast inventar når andre på Gløshaugen
    kaller inn storfest.
-   Den første fagkvelden i Online ble holdt dette året. Et tilbud til
    studentene som skulle kombinere faglige og sosiale aspekter på samme
    kveld.
-   Den første osloturen ble avholdt, en tur der medlemmer av bedKom
    drar til Oslo for å besøke bedrifter og tilby dem bedpresser, kurs,
    hackathons og mer.
    -   Denne turen sørget for at den første hovedsponsoravtalen vår ble
        signert med konsulenthuset Steria. Begge parter fikk mye igjen
        for dette i ettertid, og avtalen ble fornyet året etter.
    -   Dette var også det første året Online ble invitert med på
        Capgeminis oppdalstur.
-   Tallinnturen ble avholdt for andre gang etter smøreturen året før.
    John H. Kolstad i [[arrKom]] påtar seg ansvaret for organisering og
    ble plutselig hele Gløshaugens kontakt og organisator for turen.
    -   Rundt 150 studenter (3 busser) dro på denne turen, og
        Tallinnturen ble fort kjent for uttrykket “I’ll have a beer and
        the bear” for bjørnen som sto på menyen på restauranten “Ye Olde
        Hansa”.
-   Alle de gamle boksene vi hadde på serverrommet til IDI ble sakte,
    men sikkert faset ut. Vi hadde fått tak i et rackskap og noen
    rackservere med skinner og lagringsdrevshylser som tok godt over for
    de gamle traverne.
-   Selv om det ikke ble tatt opp mange jenter i Online dette året var
    det i en periode 50/50 med gutter og jenter i Hovedstyret.
-   [[Steinar Hagen]] ble utnevnt til Onlines andre æresmedlem på
    julebordet.
-   Da [[Arvid Holme]] holdt sin siste forelesning stilte vi alle opp,
    med HS i finstasen og pensjonerte medlemmer på plass. Vi satt og så
    på hele forelesningen før vi til slutt gav Arvid en god tale og all
    den æren han fortjente for sin glimrende innsats i det sagnomsuste
    emnet [[IT1103]].
    -   Både IDI, Universitetsavisa og Online selv dekket denne
        hendelsen.
-   [[Team Åre]] laget for tredje gang Åresang og Årefilm som ble
    premiert på Efter-Åre festen, - som forøvrig også ble avholdt for
    tredje år på rad.
-   Etter at [[fagKom]] havnet under ny ledelse hadde vi en kraftig
    økning i antall kurs. Selv etter at vårens bedpresser var ferdig så
    ble kalenderen fylt opp med kurs. Det ble avholdt seks kurs på
    mindre enn to uker!
-   I løpet av året laget vi en ny enkel nettside for linjesamarbeidet
    og sørget for å få med alle linjeforeningene på epostlisten i dette
    samarbeidsforumet.
-   RFID-leser ble endelig tatt i bruk for påmelding på bedpresser, kurs
    og mer.
-   Det ble utført en større produksjonssetting av hjemmesidene, der vi
    fikk annonsesystem, markdown editor, feedbackskjemaer, pollsystem og
    et eget JSON API.
-   Vedtektene til linjeforeningen ble totalrenovert på genfors, skrevet
    på nytt fra bunnen med mange nye forslag. Denne prosessen tok flere
    måneder.
    -   På grunn av at Hovedstyret kjørte hele prosessen med full
        åpenhet, og lot alle bidra med egne forslag underveis, gikk
        prosessen på genfors på samlebånd. De nye vedtektene ble vedtatt
        i fleng med påfølgende applaus da det hele var på plass.
    -   Periodiske komiteer som jubileumskomiteen ([[jubKom]]) og
        velkomstkomiteen [[velKom]] blir for første gang slått fast i
        vedtektene.
