---
title: "Ditt liv som Onliner"
---

«Kan du raskt forklare meg alt det viktigste i min hverdag som Onliner?»
------------------------------------------------------------------------

- Om du studerer informatikk er du en Onliner, og vi er hyggelige mennesker ikke nøl med å si hei!
- Onlinekontoret er vår sosiale oase, her kan du alltid komme for en kopp kaffe eller en hyggelig prat.
- Online arrangerer masse forskjellige arrangementer! Du kan lese om de som kommer fremover på [online.ntnu.no](https://online.ntnu.no/).


«Hvordan kan jeg få med meg informasjon om alt som skjer?»
----------------------------------------------------------
-   [Online.ntnu.no](https://online.ntnu.no/) er hovedportalen for alt som skjer i Online, skjekk innom regelmessig!
-   Stortsett hver uke blir det sendt ut en infomail til alle Onlinere
    med informasjon om hva som skjer den kommende uken.
    -   Får du ikke infomail? Send epost til dotkom@online.ntnu.no
-   Følg med på [Informatikk - Online](https://www.facebook.com/groups/1547182375336132/) gruppen på facebook, der blir det blestet for det meste av arrangementer.

«Kjapt, hva er bedpres, kurs og slikt?»
------------------------------------------

-   **Bedpres:** Bedriftspresentasjon. Presentasjon på 45 minutter.
    Middag på restaurant betalt av bedriften. Mulighet for intervjuer.
-   **Kurs:** Bedriftskurs. Varer i 1-3 timer. Middag på Gløshaugen
    eller på restaurant, betalt av bedriften.
-   **Begge disse…**
    -   …er som regel åpne for 3. klasse og oppover, men mange av arrangementene åpnes også for første- og andreklassinger.
    -   …har påmelding kl 12:00 én uke før.
    -   …kan fylles opp veldig fort, så det gjelder å sitte klar med
        trigger-finger når påmeldingen åpner.
    -   …starter kl 17 på angitt dag med mindre annet er oppgitt.


«Hvem er komiteene og hva gjør de for meg?»
------------------------------------------------------------------------

###### Arrkom: arrkom@online.ntnu.no
  - Tidlig hver høst er det immatrikuleringsball, alle er velkomne!
  - Utpå hver høst er det blåtur, bli med på buss til en tilfeldig plass.
  - Tidlig hver vår er det Åretur, plassene går fort når påmeldingen åpner.
    
###### Bankom: bankom@online.ntnu.no
 - Kommer ikke til å påvirke din hverdag før du er komitémedlem.

###### Bedkom: bedkom@online.ntnu.no
- Organiserer en eller flere bedriftspresentasjoner i uken hvor du får anledningen til å møte mange forskjellige bedrifter.

###### Dotkom: dotkom@online.ntnu.no
- Send mail til dotkom om du har featurerequests eller problemer
        med noen av våre tekniske løsninger.

###### Fagkom: fagkom@online.ntnu.no
- Organsiserer kurs i samarbeid med bedrifter. Bedriftene kommer til NTNU for å lære bort det som er det kuleste i arbeidslivet, akkurat nå. De organiserer også andre kurs som er relevante for studentene, og eksamenskurs når den tid nærmer seg.
- En gang i året avholdes også lightning talks, en koselig kveld hvor alle som vil kan holde en lyntale (på 10-15 min) om det de har lyst til.

###### Prokom: prokom@online.ntnu.no
- Gir ut tidsskriftet Offline som du kan kose deg med to ganger i semesteret.
- Lager og henter opp plakater overalt slik at du får med deg hva som skjer uansett hvor du går. Se etter Onlinelogoen.

###### Trikom: trikom@online.ntnu.no
- Onlinekontoret er åpent for alle som vil ha godt selskap og
        gratis kaffe, informatiker eller ikke, alle er velkomne.
- Kontorets kjernetid er 10-16, men kontoret er ofte åpent
        utenfor disse tidene også.
- I begynnelsen og slutten av semesteret er åpningstidene mer
        tilfeldige.

###### Velkom: velkom@online.ntnu.no
- Holder fadderuker for deg når du er fersk informatiker.

###### Ekskom: ekskom@online.ntnu.no
- Arrangerer utenlandsekskursjon for alle 3.klassinger. Dette er noe alle bør benytte anledningen til å få med seg. 
- Arrangerer Tech Talks på våren for å samle inn penger, slik at ekskursjonen blir billigere for studentene. Dette er en dag, åpen for alle studenter på NTNU, hvor bedrifter kommer for å holde talks og foredrag. 

###### Jubkom: jubkom@online.ntnu.no
- Holder Onlinejubileum hvert femte år slik at alle som tar et
        5-årig studieløp får være med på et jubileum.

«Hva er en prikk? Hvordan vet jeg om jeg har fått en?»
------------------------------------------------------

-   En prikk er en straff for at du…
    -   …ikke har møtt på bedriftsarrangement.
    -   …ikke har svart på et tilbakemeldingsskjema etter et
        bedriftsarrangement.
    -   …ikke har betalt en billett i tide.
    -   …gjør noe annet dumt som fortjener en prikk. ;)
-   Om du har noen prikker så står de listet opp på din profil på
    hjemmesiden, med begrunnelse.