---
title: "APPLIKASJONSKOMITEENS RETNINGSLINJER"
---

Applikasjonskomiteen
===========

### §1 Applikasjonskomiteens formål

Applikasjonskomiteens formål er å utvikle supplerende IT-systemer til linjeforeningen Online.

### §2 Applikasjonskomiteens sammensetning

Applikasjonskomiteen består av følgende roller:

- Leder
- Nestleder
- Økonomiansvarlig
- Kommunikasjonsansvarlig
- Tillitsvalgt

Komiteen etterstreber også å fylle disse rollene:

- Sosialansvarlig
- Straffeansvarlig

Rollene har følgende ansvarsområder:

1. Leder:
Leder har ansvar for å besvare henvendelser fra andre komitéer og delegere arbeid og ansvarsområder til resten av medlemmene.
Leder har ansvar for opptak av nye komitemedlemmer.
Leder har et overordnet ansvar for å tilrettelegge for erfaringsoverføring.
Leder har ansvar for å styre ukentlige møter.
Leder har ansvar for å sende innkallinger til møter og arbeidsdager.


2. Nestleder:
I leders fravær er nestleder fungerende leder, med alle plikter og rettigheter dette innebærer.
Nestleder skal også samarbeide med leder og bistå leder i den ukentlige driften.


3. Økonomiansvarlig:
Økonomiansvarlig har ansvar for komiteens økonomi og skal møte på Bank- og økonomikomiteens møter.


4. Kommunikasjonsansvarlig:
Kommunikasjonsansvarlig har det overordnede ansvar for kommunikasjonen mellom komitéen og hovedstyret. 
Kommunikasjonsansvarlig skal delta i møter med hovedstyret i saker som angår komitéen og informere komitéen om hva som har blitt gjennomgått. Dersom ikke kommunikasjonsansvarlig selv kan møte, har vedkommende ansvar for å finne et annet medlem som sin stedfortreder.
Kommunikasjonsansvarlig har ansvar for å lese Hovedstyrets møtereferater, følge med på deres saker, og informere komiteen om relevante saker.
Kommunikasjonsansvarlig har ansvar for å sende oppdateringer til HS om komiteens virke.


5. Tillitsvalgt:
Tillitsvalgt skal være komitéens interne tillitsorgan og har ansvar for å følge opp varslingssaker fra andre medlemmer.


6. Straffeansvarlig:
Straffeansvarlig skal ha ansvar for å utdele straffer i henhold til forhåndsbestemte     strafferegler.

Vervene, utenom leder, velges demokratisk innad i komitéen. Leder foreslås av komitéen og blir deretter valgt av generalforsamlingen. 

### §3 Applikasjonskomiteens ansvarsområder

1. Ansvar for egne IT-systemer
Applikasjonskomiteen har ansvar for å utvikle og drifte IT-systemer som er til nytte for linjeforeningen Online. Initiativ til prosjekter kommer fra andre komiteer og grupper innad i linjeforeningen, andre medlemmer i linjeforeningen eller internt i komiteen.

### §4 Applikasjonskomiteens virke

1. Komitéens ansvar
Komitéen skal følge opp henvendelser og ønsker fra komitéer og medlemmer i linjeforeningen. Utenom disse henvendelsene skal komiteen følge opp egne prosjekter som skal være til nytte for linjeforeningen.