---
title: "Velkomstkomiteens retningslinjer"
---

###§1 Velkomstkomiteens formål:  
- Velkomstkomitéens formål er å arrangere fadderukene, slik at nye studenter bli ønsket velkommen på en god og ordentlig måte.  
- Skape samhold mellom nye studenter.  
- Gjøre nye studenter kjent med Trondheim, campus og linjeforeningen.  

###§2 Velkomstkomiteens sammensetning:  
Komiteens navn forkortes velkom. Alle velkoms medlemmer har møteplikt og er stemmeberettigede.
  
Velkom består av følgende stillinger:   

- Leder av velkom  
- Nestleder av velkom  
- Økonomiansvarlig  
- Øvrige medlemmer  

Velkomstkomitéens leder og nestleder velges av Hovedstyret , etter at søknad er sendt. Alle velkoms øvrige stillinger velges etter opptaket på våren av leder og nestleder. Dette gjelder også økonomiansvarlig.     

###§3 Velkomstkomiteen ansvarsområder:  
- Økonomi:  
    - velkom (ved økonomiansvarlig) skal utarbeide budsjett og følge opp at disse blir fulgt. Økonomiansvarlige skal sørge for å betale regninger i tide, betale tilbakebetalingsskjema, sjekke og følge opp betalinger for arrangementer og billagsføre. Økonomiansvarlige skal også sammen med Bank- og økonomikomiteens medlemmer ferdigstille komitéen og linjeforeningens regnskap.  
- Arrangere for de nye førsteklassingene og de andre deltagende  
    - Diverse arrangement på både dagtid og kveldstid under fadderukene.
    - Edrualternativ til kveldsarrangement der det lar seg gjøre.  
- Promoteringsmateriell  
    - T-skjorter  
    - Goodiebags  
    - Program for fadderukene  
- Videreformidling:  
     - Videreformidle informasjon fra forrige velkom til neste års velkom, for å sikre at fadderukene stadig blir forbedret.  

###§4 Velkomstkomiteen virke:  
- Virketid i komitéen:  
    - Komitémedlemmer sitter vanligvis i ett år, men kan søke på nytt hvert år, utover dette.  
- Kommunikasjon med eksterne aktører:  
    - Åpen, ærlig og god kommunikasjon med eksterne aktører.   
    - All kommunikasjon mellom velkomstkomiteen og bedrifter skal skje via Onlines bedriftskomité. Det skal alltid sitte et medlem fra bedriftskomiteen i velkomskomiteen som et bindeledd mellom komiteene.  
- Leders ansvar:  
     - Lederen er ansvarlig for å håndtere innkommende e-post i komitéen, samt å delegere og følge opp arbeidsoppgaver som tilfaller komitéen. Leder skal til enhver tid være oppdatert på komitéens virke.