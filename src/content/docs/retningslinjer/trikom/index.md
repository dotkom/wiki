---
title: "Retningslinjer triKom"
---

Trivselskomiteen
===========

**Disse retningslinjene blir ikke lenger vedlikeholdt, oppdatert versjon finnes [her](/info/innsikt-og-interface/retningslinjer/trikom/).**

### §1 Trivselskomiteens formål

TriKom skal arbeide for økt trivsel blant informatikere i hverdagen.

### §2 Trivselskomiteens sammensetning

Alle triKoms medlemmer har møteplikt og er stemmeberettigede. Nye medlemmer vil bli tatt opp for å best kunne fylle ledige roller i triKom.

TriKom består av følgende stillinger: 

* Leder av triKom
* Nestleder av triKom
* Økonomiansvarlig for triKom
* Kontorvaktansvarlig
* Kjøpsansvarlig
* Blesteansvarlig
* Sosialansvarlig


TriKoms leder velges på Generalforsamlingen. Alle triKoms øvrige stillinger velges etter opptaket på høsten.    
Nestleder i triKom skal støtte leder i det daglige arbeidet. I leders fravær er nestleder fungerende leder, men uten stemmerett i Hovedstyret.    
Økonomiansvarlig har ansvar for å betale regninger og fakturaer, og sette opp regnskap og budsjett for triKom.    
Tidligere medlemmer fra triKom som har gått over til seniorkomiteen har møte- og talerett på triKom møter, men er ikke stemmeberettigede.

### §3 Trivselskomiteens ansvarsområder

#### (1) Kontoret

TriKom har ansvar for kontoret. Dette inkluderer å handle inn varer til kontoret, samt sørge for drikketillatelse til kontoret.

#### (2) Brus

TriKom har ansvar for å handle inn brus til fag- og kurskomiteen og bedriftskomiteen.

#### (3) Servering under Generalforsamlingen

TriKom er ansvarlige for å handle inn forfriskninger til Generalforsamlingen.

#### (4) Kontortilgang

TriKom skal sørge for at Onlines komiteer, samt appKom og eksKom har tilgang til kontoret.

#### (5) Kontorvakter

TriKom skal sørge for å sette opp og følge opp kontorvakter.

#### (6) KobKom

TriKom er kort- og brettspillkomiteens foreldrekomité, og skal følge opp og støtte deres arbeid.

#### (7) Juleverksted

TriKom skal i samarbeid med arrKom avholde juleverksted i starten av eksamensperioden.

#### (8) 17. mai

TriKom er på 17. mai ansvarlige for frokosten på kontoret, samt å få til underholdning i toget.

### §4 Trivselskomiteens virke

TriKom skal arbeide for å avholde mindre sosiale arrangementer og sammenkomster for Onlines medlemmer.

TriKom skal ha god kommunikasjon og godt sammarbeid med arrKom. Dette foregår ved å ha et semestermøte med representanter fra begge komiteene.

TriKom skal etterstrebe å ha sesongbaserte varer på kontoret.